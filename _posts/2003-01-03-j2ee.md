---
layout: post
title: J2EE
date: 2003-01-03T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Még novemberben elkészült a J2EE 1.4 Platform specifikációja, és
decemberben jelent meg a [J2EE 1.4 Beta Software Developer
Kit](http://java.sun.com/developer/technicalArticles/releases/j2ee1.4beta/).
Mint az köztudott (hehe, Schafranek), a J2EE (Enterprise Edition)
specifikációk és fejlesztési gyakorlatok együttese többrétegű, szerver
központú alkalmazások fejlesztésére, telepítésére és karbantartására. A
J2SE platformot egészíti ki olyan API-kal, mely lehetővé teszi vállalati
szintű, biztonságos, stabil, skálázható, gyors alkalmazások
fejlesztését.

Az új verzió fő újdonsága a Web szolgáltatásokhoz tartozó API-k, ezen
kívül új Management és Deployment API-kat vezet be, a JavaServer Pages
és Enterprise JavaBeans és Connector API-k új verzióját tartalmazza, így
egy nagyszerű platform Web szolgáltatások fejlesztéséhez és alkalmazás
integrációhoz.

Új [kvíz](http://java.sun.com/developer/Quizzes/JSC/) van kinn a Sunnál,
érdemes lecsekkolni.

Biztos olvastátok már a jó hírt, hogy a Sun kontra MS perben a
szövetségi bíró egy előzetes rendeletben arra kötelezte a Microsoftot,
hogy azt a Sun Java futtatókörnyezetének mindenkori legaktuálisabb
változatával szállítsa. A Sun azzal érvet, hogy a Windowsban egy régebbi
környezet van, így próbálja lenyomni Java-t, mivel a saját platformját,
a .NET-et nyomja. Mellesleg a J2EE-t numero uno enemy-nek kiáltotta ki.
Szerintem a .NET kontra J2EE mizériát kezdik kicsit túllihegni, hiszen
elfér egymás mellett mind a kettő, mint ahogy eddig is.
