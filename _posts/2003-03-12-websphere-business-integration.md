---
layout: post
title: Websphere Business Integration
date: 2003-03-12T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Ha már ennyire rákattantam az alkalmazás integrációra, nem szabad
elmenni amellett sem, hogy az IBM
[bejelentette](http://www.ibm.com/software/integration/030403pr.html) a
[Websphere Business
Integration](http://www.ibm.com/software/integration/bi-launch.html)
szoftver portfoliójának bővítését. A főbb területek: üzleti folyamatok
modellezése és szimulációja, személyek, folyamatok és alkalmazások
integrációja, kapcsolódás az ügyfelekhez és üzleti partnerekhez, üzleti
folyamatok nyomon követése, illetve ezek hatékonyságának felmérése és
növelése. Hogy ezen feladatok mindegyikére legyen kész megoldás, a
következő termékeket vezette be: IBM WebSphere Business Integration
Modeler, IBM WebSphere Business Integration Server V4.2 és a IBM
WebSphere Business Integration Monitor.

Másik vesszőparipám mostanában a web-alapú keretrendszerek, és a Jakarta
oldalán megjelent egy újabb, méghozzá
[Tapestry](http://jakarta.apache.org/proposals/tapestry/index.html)
néven. A következő előnyökkel rendelkezik: újrafelhasználható
komponensek, URL és paraméterek helyett metódushívások, könnyű
internationalization és localization. Megjelenési réteg, és üzleti réteg
elhatárolása, model-view-controller tervezési minta használata.

Még egy vicces
[dolog](http://www.hcgamer.hu/gamer/index.php?p=5&c=6685&hw=1&h=1), hogy
Game Boy Advance (SP)-re is lehet ezek után Java alkalmazásokat
[fejleszteni](http://www.ajile.com/), és azokat futtatni. Ehhez egy
külön kártya kell, mely egy J-100-as Java procit és M3 dekódert
tartalmaz.
