---
layout: post
title: J2EE
date: 2003-01-03T08:00:00.000+01:00
author: Viczián István
tags:
---

<p>
Még novemberben elkészült a J2EE 1.4 Platform
specifikációja, és decemberben jelent meg a <a href="http://java.sun.com/developer/technicalArticles/releases/j2ee1.4beta/">
J2EE 1.4 Beta Software Developer Kit</a>. Mint az köztudott
(hehe, Schafranek), a J2EE (Enterprise Edition)
specifikációk és fejlesztési gyakorlatok együttese
többrétegű, szerver központú alkalmazások fejlesztésére,
telepítésére és karbantartására. A J2SE platformot egészíti
ki olyan API-kal, mely lehetővé teszi vállalati szintű,
biztonságos, stabil, skálázható, gyors alkalmazások
fejlesztését.</p>
<p>
Az új verzió fő újdonsága a Web szolgáltatásokhoz tartozó
API-k, ezen kívül új Management és Deployment API-kat vezet
be, a JavaServer Pages és Enterprise JavaBeans és Connector
API-k új verzióját tartalmazza, így egy nagyszerű platform
Web szolgáltatások fejlesztéséhez és alkalmazás
integrációhoz.</p>
<p>
Új <a href="http://java.sun.com/developer/Quizzes/JSC/">kvíz</a>
van kinn a Sunnál, érdemes lecsekkolni.</p>
<p>
Biztos olvastátok már a jó hírt, hogy a Sun kontra MS perben
a szövetségi bíró egy előzetes rendeletben arra kötelezte a
Microsoftot, hogy azt a Sun Java futtatókörnyezetének
mindenkori legaktuálisabb változatával szállítsa. A Sun
azzal érvet, hogy a Windowsban egy régebbi környezet van,
így próbálja lenyomni Java-t, mivel a saját platformját, a
.NET-et nyomja. Mellesleg a J2EE-t numero uno enemy-nek
kiáltotta ki. Szerintem a .NET kontra J2EE mizériát kezdik
kicsit túllihegni, hiszen elfér egymás mellett mind a kettő,
mint ahogy eddig is.
</p>
