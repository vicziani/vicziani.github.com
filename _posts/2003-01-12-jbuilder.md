---
layout: post
title: JBuilder
date: 2003-01-12T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Gyűröm a JBuildert rendesen, egyelőre az 5-ös verziót, mert a 8-as
verzió a Personal Editionben sajnos csak a saját JDK-ját használja,
illetve nem akarta a csomagokat fa hierarchiában ábrázolni, csak egybe
nyomta az összes fájlt. Az 5-ös, abban az esetben, ha odamásoltam egy
fájlt az `src` könyvtárban, simán látta, viszont a 8-asnál külön hozzá
kell adni a project-hez. Egy verzióváltás mindig bonyodalmakkal jár.

Viszont észre is vettem néhány furcsa dolgot, amiből esetleg kiderül,
hogy a Borlandos fiúk csak a C parsert dolgozták meg. Nézzük is
következő kis kódot:

`if (myInt != myObj) { }`

Ahol a `myInt` egy `int` típusú változó, míg a `myObj` egy `Object`
típusú változó. Erre a következő hibaüzenet jön:

`"Blahblah.java": Error #: 300 : method !=(int, java.lang.Object) not found in class Blahblah at line 46, column 21`

Operátortúlterhelés Java-ban? Nem lenne rossz... :)

Másik árulkodó jel az `inner` szó kulcsszóként való kezelése, ami nem
éppen helyénvaló a Java Language Specification 2.0 szerint.
