---
layout: post
title: A REST API hypertext-driven legyen
date: '2023-10-11T10:00:00.000+02:00'
author: István Viczián
description: Hogyan implementáljunk egy hypertext-driven API-t, és mit nyerünk vele?
---

Bár erős vitákat tapasztalok a REST körül, valahogy a hypertext-driven API-val
ritkán találkozom.

Roy T. Fielding, a REST megálmodója a gyakran idézett [REST APIs must be hypertext-driven](https://roy.gbiv.com/untangled/2008/rest-apis-must-be-hypertext-driven)
cikkjében a következőt mondja:

> In other words, if the engine of application state (and hence the API) is not being driven by hypertext, then it cannot be RESTful and cannot be a REST API. Period.

Erre erősít rá a [Richardson Maturity Model](https://martinfowler.com/articles/richardsonMaturityModel.html) is, mely
három lépésben mutatja be a REST alapvető elemeit:

* Level 1 - Resources
* Level 2 - HTTP Verbs
* Level 3 - Hypermedia Controls

És egy API csak akkor nevezhető RESTfulnak, ha az összes szinten leírtakat teljesíti, igen a hypermedia control használatát is.

De mit is jelent ez? Az állítás egyszerű: a kliensnek minden előzetes tudás nélkül igénybe kell tudnia venni a
RESTful API mögötti szolgáltatásokat, és ez linkek segítségével valósulhat meg.

Pl. az előző [Workflow REST API-n posztomban](/2023/08/31/workflow-es-rest.html) szereplő Issue Tracker alkalmazás
a következőképp adja vissza a hibajegyek listáját:

```json
{
  "_embedded": {
    "jtl:issueResourceList": [
      {
        "id": 1,
        "title": "Write a post about REST",
        "state": "NEW",
        "_links": {
          "self": {
            "href": "http://localhost:8080/api/issues/1"
          },
          "actions": {
            "href": "http://localhost:8080/api/issues/1/actions"
          }
        }
      }
    ]
  },
  "_links": {
    "self": {
      "href": "http://localhost:8080/api/issues"
    }
  }
}
```

Látható a hibajegyek listáját reprezentáló URL-jét tartalmazó `self` link, valamint hibajegyenként
a hibajegyet reprezentáló URL-jének linkje szintén `self` névvel, valamint a hibajegyhez tartozó
lépéseket reprenzentáló URL `actions` névvel.

Ez a Hypermedia as the engine of application state (HATEOAS), melyet szintén Roy T. Fielding
vezetett be a disszertációjában. A HATEOAS szerint a szerver a kliens számára
linkekkel jelzi, hogy mit tehet.

Az elv mögötte az, hogy a REST API-t is úgy lehessen használni, mint a webet. Ahol vannak oldalak és
linkek és semmilyen előzetes információra nincs szükségem a használatához.

Hogy hogyan viszonyul ez az OpenAPI-hoz (Swaggerhez)? Elvileg a cél ugyanaz, és míg a HATEOAS
a REST gonolatiságához illeszkedik, az OpenAPI inkább az RPC-hez.

<!-- more -->

## Implementáció

Ennek előállítására létezik egy [Spring HATEOAS](https://spring.io/projects/spring-hateoas)
projekt.

A teljes forráskód [megtalálható GitHubon](https://github.com/vicziani/jtechlog-rest-workflow).

A legegyszerűbb megoldás, hogy legyenek a resource osztályaim a `RepresentationModel` osztály leszármazottjai.

```java
public class IssueResource extends RepresentationModel<IssueResource> {
}
```

Innentől kezdve meg tudom mondani, hogy milyen linkei legyenek:

```java
model.add(linkTo(methodOn(IssueController.class).getIssue(model.getId())).withSelfRel());
model.add(linkTo(methodOn(IssueController.class).getIssueActions(model.getId())).withRel("actions"));
```

Az is látható, hogy nem kézzel állítom össze az URL-t (bár megtehetném), hanem a 
controller osztály metódusain található annotációkra támaszkodom. Így elkerülöm
az ismétlést, és ha változtatok az URL-en, elég csak egy helyen ezt megtenni.

Amennyiben kollekcióm van, a controllerből nem `List` típussal, hanem
`CollectionModel` típussal térek vissza.

```java
public class IssueController {

    @GetMapping
    public CollectionModel<IssueResource> getIssues() {
        var issues = issueService.getIssues();
        return CollectionModel.of(issues).withFallbackType(IssueResource.class);
    }
}
```

A `CollectionModel` az `of()` metódussal gyártható le. Mivel üres lista esetén elveszik
a generikus típusaban tárolt típusinformáció, ezért hívom meg a `withFallbackType()`
metódust.

Többször előfordul, hogy nem én példányosítom le a resource-ot, hanem készen kapom.
Pl. mikor a perzisztens rétegből jön vissza:

```java
public interface IssueRepository extends JpaRepository<Issue, Long> {
    @Query("select new issuetracker.IssueResource(i.id, i.title, i.state) from Issue i where i.id = :id")
    Optional<IssueResource> findIssueResourceById(long id);

    @Query("select new issuetracker.IssueResource(i.id, i.title, i.state) from Issue i order by i.title")
    List<IssueResource> findAllIssueResourceOrderByTitle();
}
```

Ilyenkor használható a `RepresentationModelProcessor`. Ez ugyanis észreveszi, ha 
egy controllerből `RepresentationModel`-lel térek vissza, és automatikusan kiegészíti a
linkekkel.

```java
@Component
public class IssueResourceProcessor implements RepresentationModelProcessor<IssueResource> {

    @Override
    public IssueResource process(IssueResource model) {
        model.add(linkTo(methodOn(IssueController.class).getIssue(model.getId())).withSelfRel());
        model.add(linkTo(methodOn(IssueController.class).getIssueActions(model.getId())).withRel("actions"));
        return model;
    }

}
```

És ekkor már a megfelelő JSON-nel tér vissza a REST hívás. A válasz content type-ja `application/hal+json`.
A Spring HATEOAS ugyanis több media type-ot is támogat. Ezek különböző reprezentációk. Ebből az első
és alapértelmezetten támogatott a Hypertext Application Language (HAL). Ez azt írja le, hogy a
linkeknek hogyan kell megjelenniük a JSON-ben.

Ebben van egy az XML névtérnek megfelelő fogalom, amivel minősíteni tudjuk a saját linkjeinket.
Ez a Curie. Ezt a következő beannel kapcsolhatjuk be.

```java
@Bean
public CurieProvider curieProvider() {
    return new DefaultCurieProvider("jtl", UriTemplate.of("https://jtechlog.hu/rels/{rel}"));
}
```

Ekkor kicsit változik a JSON.

```json
{
  "_embedded": {
    "jtl:issueResourceList": [
      {
        "id": 1,
        "title": "Write a post about REST",
        "state": "NEW",
        "_links": {
          "self": {
            "href": "http://localhost:8080/api/issues/1"
          },
          "jtl:actions": {
            "href": "http://localhost:8080/api/issues/1/actions"
          }
        }
      }
    ]
  },
  "_links": {
    "self": {
      "href": "http://localhost:8080/api/issues"
    },
    "curies": [
      {
        "href": "https://jtechlog.hu/rels/{rel}",
        "name": "jtl",
        "templated": true
      }
    ]
  }
}
```

Látható, hogy megjelent egy `jtl` nevezetű Curie, melynek definíciója
`https://jtechlog.hu/rels/{rel}`. Majd a linkek nevei ezzel
vannak minősítve: `jtl:actions`. Igazából az említett címre kéne
elhelyezni a dokumentációt.

A HAL nem támogatja, hogy megmondjuk, hogy milyen URL-eken milyen
HTTP metódusok támogatottak. Ehhez akár egy `OPTIONS` kérést
tudunk beküldeni.

```plain
> OPTIONS http://localhost:8080/api/issues

< HTTP/1.1 200 
< Allow: GET,HEAD,POST,OPTIONS
< Accept-Patch: 
< Content-Length: 0
< Date: Wed, 11 Oct 2023 09:42:28 GMT
< Connection: close
```

Azaz a `/api/issues` címen a `GET`, `HEAD`, `POST` és `OPTIONS` támogatott.

Van olyan media type, ami ezt is leírja, ez a [HAL-FORMS](https://rwcbook.github.io/hal-forms/).
A Spring HATEOAS [referencia dokumentációjában](https://docs.spring.io/spring-hateoas/docs/current/reference/html/#mediatypes)
megtalálható még több media type is.

Persze ezt kliens oldalon is támogatni kell, azaz nem beégetni az URL-eket, hanem dinamikusan lekérdezni.
Erre hasznos pl. a [Traverson](https://www.codecentric.de/wissens-hub/blog/traverson) JavaScript
library, vagy a Spring HATEOAS projekt `Traverson` osztálya.

Az, hogy ez kinek mennyire hasznos, mindenki döntse el saját maga. De ne feledd, Roy T. Fielding
szerint enélkül nem REST az API-d.



