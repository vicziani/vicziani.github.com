---
layout: post
title: J2SE 1.4.2
date: 2003-05-30T08:00:00.000+01:00
author: Viczián István
tags:
---

<p>
Nemsokára <a href="http://java.sun.com/j2se/1.4.2/reference/whitepapers/index.html">megjelenik</a>
a J2SE v1.4.2, jelenleg a bétája már
<a href="http://java.sun.com/j2se/1.4.2/download.html">letölthető</a>.
Ez első változtatás, mellyel először találkozik egy Windowsos felhasználó,
hogy a telepítőcsomag két változata is letölthető, egyrészt egy
Windows Offline Installation, mely a telepítéshez szükséges összes
komponenst tartalmazza, illetve egy  Windows Installation, mely
csak 274 kilobájtos, és csak azokat a komponenseket tölti le a webről, melyekre
tényleg szükség van. Ezen komponensek lehetnek források, demók, JRE,
Java Plug-in böngészőbe, különböző nyelvi támogatások, betűtípusok,
és media támogatás. A fejlesztő környezetet mindenképp
installálni kell.</p>
<p>
A főbb újítások persze a bugfixek (2700 db !!!), két új Swinges
look-and-feel (Windows XP és GTK+ 2.0), Java Plug-in fejlesztések és
a 64-bites Intel Itanium 2 processzor jobb támogatása.</p>
<p>
Megemlítendő az NTLM autentikáció HTTP protokoll felett,
ActiveX Bridge támogatás és Linuxosoknak az ALSA hangrendszer támogatása.
A Java Web Start is elérte az 1.4.2-es verziószámot. Emellett
sebességnövekedés is megfigyelhető, valamint a javadoc utilon is
javítottak.</p>
<p>
Olvasható egy <a href="http://java.sun.com/developer/community/chat/JavaLive/2003/jl0429.html">beszélgetés</a>
a Sun-nál a J2SE 1.4.2 csapat főbb tagjaival,
HotSpot JVM fejlesztéséért felelős Ken Russell-lel, JFC/Swing fejlesztéseket vezető Scott Violet-tel,
és a Deployment (Java Web Start/Plug-In) technikai vezetővel, Stanley Ho-val.</p>
<p>
A Sun <a href="http://java.sun.com/developer/technicalArticles/ThirdParty/RSSFeeds/">elindította</a> a
<a href="http://java.sun.com/industry/contentsyndication/">Content Syndication Programot</a>,
ami azt jelenti, hogy a főlapon megjelenő híreket egy
XML formátumban (RSS) is el lehet érni, így egyrészt desktop hírolvasó
alkalmazásokkal is le lehet tölteni, másrészt pl. portálokon automatikusan
be lehet emelni a híreket, saját design-t adva neki.Három fő téma van:
Java Technology Highlights, Wireless Technology Highlights és
Solaris Technology Highlights.</p>
<p>
Az <a href="http://www.xml.com/pub/a/2002/12/18/dive-into-xml.html">RSS</a>
formátum egy XML alkalmazás, melyet a Netscape kezdett el fejleszteni
hír alapú oldalak leírására, így jól használható online naplóknál, blogoknál is.
Természetesen itt is van egy kis kavar a verziószámokba, mert miután a Netscape felhagyott
a dologgal, ketten is rámozdultak, párhuzamosan, és jó kis
inkompatibilitás lett a vége. A lényeg, hogy egy jól használható,
szöveges, formai megjelenéstől mentes formátum, melyet könnyen lehet
feldolgozni.
</p>
