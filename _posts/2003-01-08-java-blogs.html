---
layout: post
title: Java blogs
date: 2003-01-08T08:00:00.000+01:00
author: Viczián István
tags:
---

<p>
Most vettem észre, hogy a Velocity honlapján kitettek egy <a href="http://www.rollerweblogger.org/index.html">linket</a>
a Roller oldalára, mely egy weblogging webes rendszer,
melyet alapvetően egy cikk példájának írtak, mely
megmutatja, hogy lehet a Struts servlet keretrendszert, a
Castor JDO perzisztens réteget, az XDoclet kódgenerátort és
a Velocity sablonmotort (ragaszkodom a magyar kifejezésekhez
:). Az oldal nagyon tanulságos, természetesen egy link is
van az eredeti <a href="http://www.onjava.com/pub/a/onjava/2002/04/17/wblogosj2ee.html">
cikkre</a>.</p>
<p>
Innen kezdtem el nézelődni, és megtaláltam a nagyszerű 
java.blogs
oldalt, ami egy közösséget szervez Java bloggereknek, a
lényeg, hogy a blog RSS formátumban is elérhető legyen.
Ekkor mutatja a frissítéseket, rengeteg Java-val foglalkozó
naplót, stb. Írtam nekik, szívesen várják, hogy magyarok is
csatlakozzanak. Én is megtenném, de most már áttérnék előbb
a statikus html-ről valami modernebbre, viszont ahhoz egy
állandóan online szerver kéne. Sajna én nem rendelkezem
ilyennek, a külföldi ingyenesek meg iszonyú lassúak. Tehát
aki esetleg tudna... :)</p>
<p>
Ha már tegnap szó esett A Java könyvről, hadd szóljak már
arról is, hogy megjelent a
J2EE változat is, ami gyönyörű, mindenkinek csak ajánlani tudom. Szó esik
benne olyan finomságokról, mint szervletek, JSP, RMI, JNDI,
Corba, JMS, Enterprise JavaBeans, JDBC, JTA, XML, JavaMail
és JMF. Nem épül az előző könyvre, de szerintem senkinek a
polcáról sem hiányozhat.
</p>
