---
layout: post
title: Swing
date: 2003-01-07T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Nos, megvan az első hozzászóló a
vendégkönyvben (időközben megszüntetve), nagyon köszönöm a biztatást, én
is csak biztatni tudlak, hogy haladj tovább a Java rögös útjain, mert
megéri. A többieket is arra szeretném biztatni, hogyha van Javaval
kapcsolatos kérdésük, ötletük, írják meg a vendégkönyvbe. Ezen kívül
várok minden Javaval kapcsolatos anyagot, szívesen kilinkelem, kiteszem
ide, írok is róla pár szót. Remélem sikerül valami komplexebb site-ot
összehozni, de ehhez kéne a ti segítségetek is.

Kaptam is egy kérdést, amire megpróbálok választ adni. A kérdés a
következőképpen szól, aki nem olvasná a vendégkönyvet. (Hiba...)

*en most eppen azzal szorakozom hogy egyik threadbol egy masik threadben
levo JLabel settext() metodusaval valtoztassam annak erteket .... eddig
nem sok sikerrel ... 5let???*

Nos ezzel én is szívtam anno rendesen, a pontos választ a Java 2
Útikalauz programozóknak kedvenc könyvem második kötetének A.2.2.
fejezete adja. Csak annyit írnák ide, hogy az MVC architektúra miatt
szinkronizálni kell a komponens modelljét és a megjelenítését. Azért,
hogy a Swing gyors legyen, ezt fullon kihagyták (nem mintha így villám
lenne), és biztosítani kell, hogy a módosításokat csak az AWT
végrehajtószál futtathassa. Ha egy eseménykezelőből állítasz valamit,
akkor az nem gáz, mert alapban ezen a szálon keresztül megy, de ha saját
szálat indítasz, és onnan közvetlenül hívsz beállító metódusokat, akkor
gebasz lehet. Ezért kell alkalmazni a `SwingUtilities` osztály
`invokeLater` metódusát, aminek egy `Runnable` objektumot kell átadni,
és ennek a `run()` metódusát futtatja az AWT szál, amint ideje van rá.

![Java 2 Útikalauz programozóknak](/artifacts/posts/2003-01-07-swing/Java-1.jpg)

Remélem segítettem, a kulcsosztályra mindenesetre érdemes rákeresni. Ha
lehet, majd a nicket és e-mailt is írjatok be a megjegyzésbe, hogy
tudjam, ki írta...
