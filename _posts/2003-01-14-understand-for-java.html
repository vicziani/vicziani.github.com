---
layout: post
title: Understand for Java
date: 2003-01-14T08:00:00.000+01:00
author: Viczián István
tags:
---

<p>
Éppen egy <a href="http://www.scitools.com/uj.html">Understand for Java</a>
eszközzel szenvedek, ami egy reverese enginieering,
dokumentációs, kódot elemző és mérő alkalmazás a Scientific
Toolworks, Inc.-től. Többek szerint is a neve egy Java
Tutorial doksira emlékeztet.</p>
<p>
Nagyon aranyos kis eszköz, un. egyedeket definiál és
kapcsolatokat, amiket a forráskód analizálásával térképez
fel, és tárolja el saját (sajnos nem külső) adatbázisába. Az
egyedek a fájlok, interfászek, osztályok, konstruktorok,
metódusok, paraméterek, változók, a kapcsolatok a hívási,
öröklődési kapcsolatok. A kódot syntax highlight-tal
mutatja, a referenciák között grafikusan mászkálhatunk egy
gráfban (fában), és nagyszerű text és html riportokat
készíthetünk. Aranyosak a mérőszámok, melyek bizonyos
minőségi mutatók, általában hányadosok. Ilyen pl. a
megjegyzések és a tényleges kódsorok aránya, de van belőle
egy csomó. Kikereshetjük az olyan osztályokat, metódusokat,
változókat, melyekre nincs referencia. A program bizonyos
funkciói parancssorból is elérhetőek, és C, illetve Perl
nyelvű API-val rendelkezik, így saját dokumentációs
rendszerünkbe is könnyen beilleszthetjük.</p>
<p>
Az eszköz létezik C, C++, Fortran és Ada nyelvekre is.</p>
<p>
Aki hasonló toolt akar, de ingyeneset, annak érdemes
megnéznie a GNU-s <a href="http://sourcenav.sourceforge.net/">Source Navigator</a>
nevezetű alkalmazást, ami a Cygnus tulajdonában van, amit a
Red Hat be is olvasztott, jól. A termék egy csomó nyelvet
ismer, sajna annyira nem felhasználó barát, mint az
előző.</p>
<p>
Egy másik kereskedelmi termék a <a href="http://www.castsoftware.com/Products/AMS/Index.html">
CAST Application Mining Suite</a>, ami egyrészt bazi drága,
másrészt a supportjuk nem hajlandó nekem trial kulcsot
küldeni, amiért ki sem tudom próbálni. Annyi biztos, hogy
több adatbáziskezelővel is együttműködik, egy rakat táblát
generál, majd kéri a kulcsot... Nem szeretem a "kérek a
supporttól kulcsot, és ha ráér ad" taktikát.
</p>
