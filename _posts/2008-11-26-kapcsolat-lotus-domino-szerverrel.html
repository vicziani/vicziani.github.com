---
layout: post
title: Kapcsolat Lotus Domino szerverrel
date: '2008-11-26T23:58:00.004+01:00'
author: István Viczián
tags:
- SOA
modified_time: '2008-11-28T12:07:15.587+01:00'
blogger_id: tag:blogger.com,1999:blog-7370998606556338092.post-5100550635715090597
blogger_orig_url: http://www.jtechlog.hu/2008/11/kapcsolat-lotus-domino-szerverrel.html
---

Egy integrációs projekt során kell egy Lotus Domino 7.0.1 környezetben implementált alkalmazáshoz kapcsolódni, gyakorlatilag dokumentumot kell neki beküldeni, valamint adatot fogadni. Ennek kapcsán utánanéztem, hogy hogyan is épül fel.
A Lotus Notes egy kliens-szerver alkalmazás, csoportmunkára. Támogatja levelezést, van benne naptár, névjegyalbum, todo lista, valamint dokumentum kezelés, és integrálták a legújabb web 2.0-ás felfedezésekkel is, mint wiki, RSS, valamint rendelkezik CRM és HelpDesk alkalmazásokkal is. Ezen kívül egy alkalmazás platform is, melyeken ilyen típusú alkalmazásokat lehet fejleszteni. Szervere a Lotus Notes Server volt, melyet később átneveztek IBM Lotus Domino-ra.
Segítségével keresztplatformos, elosztott, dokumentum orientált adatbázison és üzenetkezelő keretrendszeren alapuló alkalmazásokat lehet fejleszteni RAD eszközzel (Domino Designer), és rendelkezik API-val is, melyet több nyelven is el lehet érni. A Lotus Domino-t C, C++ és Java nyelveken implementálták, és támogatja a Formula, LotusScript, Java, JavaScript, C és C++ nyelveket, valamint egy XML alapú Domino XML Language-t.
A Java-t már a 4.5-ös verzió, majd később az 5-ös verzió is támogatta, de a 7-es verzióban vezették be a Java 1.4.2 támogatását, és került bele egy Java debugger is. Szintén a 7-es újítása (2005 aug.), hogy web service design element-eket lehet fejleszteni, amivel web szolgáltatásokat lehet fejleszteni, Java és LotusScript nyelveken. A <a href="http://www.ibm.com/developerworks/lotus/library/nd7-webservices/">web szolgáltatás fejlesztés folyamata</a> indulhat WSDL-ből és Java/LotusScript nyelvből is, a kettőt szinkronban tudja tartani. A SOAP 1.1 és WSDL 1.1 szabványt támogatja. A 8-as Lotus Notes (2007. aug. - jelenleg legfrissebb) kliens legnagyobb újdonsága, hogy megváltoztatták a felhasználói interfészt, és a Lotus Notes Expeditor-ra építették, ami Eclipse alapú.
A Lotus Domino alatti adatbázis egy dokumentum alapú adatbázis un. Notes Storage Facility (NSF), mely note-okat tartalmaz, és azokhoz item-eket. Ez nem relációs, és nem is normalizált adatbázis, így ebből a szempontból jobban hasonlít az XML, vagy oo alapú adatbázisokhoz. A mezőknél még típust sem kell definiálni, szabadon lehet felvenni. A 7-es verziótól kezdve azonban perzisztens tárolónak lehet az IBM DB2-őt is választani, ez view-kat biztosít az SQL lekérdezésekhez.
Ezek alapján első körben megpróbálkozunk a web szolgáltatással történő integrációval, a további tapasztalatokról hírt adok.