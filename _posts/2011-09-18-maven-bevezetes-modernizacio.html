---
layout: post
title: Maven bevezetés, modernizáció
date: '2011-09-18T14:24:00.010+02:00'
author: István Viczián
tags:
- Maven
modified_time: '2014-02-02T16:26:24.534+01:00'
thumbnail: http://2.bp.blogspot.com/-PZmnGNKjaMw/TnXnWB8KyjI/AAAAAAAAHZs/F6nx45R1OMg/s72-c/gib1.jpg
blogger_id: tag:blogger.com,1999:blog-7370998606556338092.post-3642971482325571342
blogger_orig_url: http://www.jtechlog.hu/2011/09/maven-bevezetes-modernizacio.html
---

<p>Technológiák: Maven 3.0.3</p>

<p>Valahogy az elmúlt időszakban úgy alakult, hogy három projektben is Maven szaktanácsadást nyújthattam. Ebből egy egy teljesen nulláról induló projekt, egy Ant-ról migrálós projekt valamint egy már meglévő Maven projekt továbbfejlesztése. Az ezekben szerzett tapasztalatokról szeretnék itt beszámolni.</p>

<p>Ebből a legizgalmasabb a már létező Maven projekt modernizálása, egy Gibraltáron működő online szerencsejáték cégnek, ahova a meghívást <a href="http://britpalmak.blogspot.com/">Magyusz</a> és Cseki haverom intézte, akik ott vezető programozói státuszban tevékenykednek. Ezúttal is köszönöm nekik! <a href="http://britpalmak.blogspot.com/2011/07/magyarok-majd-megoldjak.html">Három napot töltöttem a projektben</a>, ami során sikerült megismerni a jelenlegi Maven struktúrát, a legjobb gyakorlatokat alkalmazni, és felderíteni a gyenge pontokat. Persze sok utómunkával jár, és vannak ötletek, hogy merre lehetne tovább fejlődni. A három nap tartalmazta a verziókezelés folyamatának kialakítását is, az előző post-jaim ezekről szóltak.</p>

<p>Magáról az országról sokat nem tudok írni, az eltöltött öt nap benyomások szerzésére volt elegendő. Egy apró brit tengerentúli terület (7 négyzetkilométer), ami minden egyes pontján erősen érződik is. Angol a hivatalos nyelv, emeletes busz, klasszikus londoni telefonfülke és még sok minden megtalálható itt. Amiről az úti beszámolók a leggyakrabban írnak, hogy az országba jutáskor át kell kelni a repülőtér felszállópályáján, ami keresztezi a határról érkező utat, lámpával irányítva, ami piros, ha épp egy repülőgép száll fel, vagy le. Valamint a szikla tetején (, ahonnan gyönyörű a kilátás minden irányban) élő Európában egyedülállóan szabadon élő majmok híresek itt. Apropó Gibraltár egy hatalmas mészkőszikla, ami ki tudja honnan került ide, és át és át van lyuggatva, mint a sajt, belsejében érdekesebbnél érdekesebb és titkos dolgokkal, valamint egy kis feltöltött terület. Déli pontjáról tiszta időben szépen látszik Afrika. Északon Spanyolországgal határos, a nem éppen legszebb La Linea de la Conception várossal, de kicsit messzebb menve már gyönyörű helyekre lehet eljutni, mint egy <a href="http://britpalmak.blogspot.com/2011/07/sikloernyos-etterem.html">siklóernyős starthely</a>, vagy egy <a href="http://britpalmak.blogspot.com/2011/07/kitesurf-paradicsom.html">kitesurf paradicsom</a>, az óceánnál.</p>

<a rel="lightbox" onblur="try {parent.deselectBloggerImageGracefully();} catch(e) {}" href="http://2.bp.blogspot.com/-PZmnGNKjaMw/TnXnWB8KyjI/AAAAAAAAHZs/F6nx45R1OMg/s1600/gib1.jpg"><img style="display:block; margin:0px auto 10px; text-align:center;cursor:pointer; cursor:hand;width: 320px; height: 240px;" src="http://2.bp.blogspot.com/-PZmnGNKjaMw/TnXnWB8KyjI/AAAAAAAAHZs/F6nx45R1OMg/s320/gib1.jpg" alt="" id="BLOGGER_PHOTO_ID_5653679272897464882" border="0" /></a>

<p>A cég nagyon meggyőző volt, látszott, hogy komolyan veszik, amit csinálnak. Olyan hangulat uralkodott, hogy érződött, hogy odafigyelnek a munkájukra. A társaság igen vegyes, mind nemzetiségileg, mind szakmailag. Érdekes jelenség, hogy a szerverekkel nem fukarkodnak, azonban az emberi erőforrásokban sokkal inkább. Egyik szobában a sporteseményeket követték, impresszív volt a minden asztalon három LCD monitor, valamint a mennyezetről lógó plazmatévék sora. Természetesen a fejlesztőknél is volt egy tévé, hogy a fontosabb sporteseményeket követni lehessen. Alapvetően különbségeket azonban nem tapasztaltam, sem szakmailag, sem technológiailag. Az irodából kilépve azonban azonnal elöntötte a mediterrán hangulat, a meleg, a késő este is napsütés, tengerpart, a hatalmas és tekintélyt parancsoló, a kikötőben állomásozó hajókkal, vonzották az embert a part menti bárok és kaszinó.</p>

<a rel="lightbox" onblur="try {parent.deselectBloggerImageGracefully();} catch(e) {}" href="http://3.bp.blogspot.com/-L9G38OUpUHg/TnXnghWhidI/AAAAAAAAHZ0/kEunQcyTHwI/s1600/gib2.jpg"><img style="display:block; margin:0px auto 10px; text-align:center;cursor:pointer; cursor:hand;width: 320px; height: 240px;" src="http://3.bp.blogspot.com/-L9G38OUpUHg/TnXnghWhidI/AAAAAAAAHZ0/kEunQcyTHwI/s320/gib2.jpg" alt="" id="BLOGGER_PHOTO_ID_5653679453128198610" border="0" /></a>

<p>Lássuk, hogy hogyan is telt a szakmai három nap, hogyan lehet egy Maven "rendrakást" kivitelezni. Egy build folyamat modernizációja subproject sem tér el a klasszikus szoftverfejlesztéstől, ugyanúgy van követelményfelmérés, tervezés, implementáció és tesztelés. Ugyanúgy iterációkra kell bontani, és dokumentációval megtámogatni. A következő lépésekből áll a folyamat.</p>

<h3>Követelmények</h3>

<p>A projekt célját érdemes tisztázni. Mi a probléma a jelenlegi folyamattal, mi nehezíti a build folyamatban legjobban a szoftverfejlesztést, mi az ami "legjobban fáj"?. Lehet ez a túl durva vagy túl finom granularitású modularizáció, a hosszú build, a nehézkes fejlesztés, a sok szaktudást igénylő release. Meg kell hallgatni az ügyfelet, hogy milyen ötletei vannak, hiszen ő él a projektben, lehet, hogy sejti, esetleg tudja, hogy mit és hogyan szeretne. Hasznosak a mérőszámok, pl. projektek száma, pom.xml állományok száma, benne szereplő sorok száma, build folyamat hossza időben, stb.</p>

<p>A felmérés során meg kell ismerni a jelenlegi rendszer architektúráját is, én komponens diagramot használok. Milyen alkalmazások futnak, ezek hogyan kapcsolódnak egymáshoz, milyen közös könyvtárakat használnak. Milyen típusú alkalmazások vannak, standalone, web alkalmazások, esetleg Java EE alkalmazások. Milyen környezetben futnak, milyen operációs rendszerek, alkalmazásszerverek használtak, mennyire fontos a platformfüggetlenség. A build folyamat szempontjából ezek cseppet sem elhanyagolhatóak, hiszen ez alapján nagyjából sejteni lehet, hogy mennyi és milyen típusú artifact-okra lehet számítani. Ez esetemben kb. 10 alkalmazás, közte standalone és webes is.</p>

<p>Fel kell térképezni a jelenlegi Maven struktúrát. Ez a fejlesztői környezet installálása saját gépen (rögzítsük, hogy ez milyen lépésekből áll, mennyire bonyolult, hogyan lehet egyszerűsíteni), valamint annak futtatása. Rögzítsük impresszióinkat, mennyi ideig tart, vannak-e warning-ok, hibaüzenetek. És a legunalmasabb rész, át kell böngészni egyesével a pom.xml-eket, és jegyzeteket készíteni, hol lehet és kell módosítani. Közben rögzítem azokat az eszközöket is, amelyek nem szokványosak, pl. egyedi forráskód generálás, stb. Feljegyzem, hogy hol "bűzlik a kód". Az ügyfelet is kérdezzük meg, hogy hol érzi rossznak, mit miért csináltak, mert ilyenkor lehet rábukkanni arra, hogy valamiért speciális/egyedi-e az adott projekt, valamint vannak-e hiányosságok az ügyfél tudásában, vagy bizonyos megoldások mellett miért döntött.</p>

<p>Én közben egy függőségi gráfot is rajzolok. Osztálydiagramot szoktam alkalmazni, ahol színekkel jelzem az alkalmazások típusait, valamint dependency-vel a függőségeket, kompozícióval a modul tartalmazást és generalizációval a szülő kapcsolatot.</p>

<a ref="lightbox" onblur="try {parent.deselectBloggerImageGracefully();} catch(e) {}" href="http://4.bp.blogspot.com/-Sp5_3iaRpM0/TnXyWTzjFfI/AAAAAAAAHaE/EUlOKwnisUM/s1600/modulok.png"><img style="display:block; margin:0px auto 10px; text-align:center;cursor:pointer; cursor:hand;width: 320px; height: 177px;" src="http://4.bp.blogspot.com/-Sp5_3iaRpM0/TnXyWTzjFfI/AAAAAAAAHaE/EUlOKwnisUM/s320/modulok.png" border="0" alt=""id="BLOGGER_PHOTO_ID_5653691372321052146" /></a>

<p>Nem javaslom a függőségi gráfok generálását. Egyrészt, ha magunk rajzoljuk, sokkal jobban megértjük, valamint vannak olyan függőségek, amik evidensek, és csak az ábrát bonyolítanák (pl. egy common könyvtárra biztos mindenki hivatkozik). Valamint ezek az eszközök értelmesen sem tudják elhelyezni az artifact-okat.</p>

<p>Sajnos gyakran futok bele olyan projektekbe is, ahol körkörös függőségre bukkanok. Pl. a common library-ra hivatkozik a service és a ui réteg is, de a common visszahivatkozik az ui rétegre. Kiemelten kezeljük ezeket a problémákat.</p>

<p>Vizsgáljuk meg a külső függőségeket. Ezeket feltűnően lazán szokták kezelni, bekerül a projektbe, de utána kikerül, de a függőségek közül nem távolítják el. Nem megfelelő scope-ba veszik fel, pl. csak teszteléskor van rá szükség, mégis normál függőségként szerepel. Egymással ütköző library-k vannak, melyek csak a véletlennek köszönhetően működnek együtt (pl. előbb van a classpath-ban), ilyenek pl. az naplózó keretrendszerek, az XML library-k. Láttam olyant is, hogy egy library-nak különböző verziói szerepeltek a függőségek között (pl. változott a library group vagy artifact id-ja). Egy feladatra különböző library-k szerepelnek a projektbe, pl. az előbb említetteken túl több webes keretrendszer, REST API, SOAP API, perzisztencia réteg, stb. Sokan megfeledkeznek róla, de ellenőrizzük a licence-eket is.</p>

<p>Vizsgáljuk meg a teszt eseteket. Granularitásukat, bonyolultságukat. Gyakran keverednek a fogalmak, pl. unit tesztek között találhatunk integrációs tesztet, ami nagyobb egységet tesztel, esetleg külső rendszerekre, adatbázisra is szüksége van.</p>

<p>Egyeztessünk, milyen riportokra állnak rendelkezésre, és ezek közül melyekre van szükség?</p>

<h3>Tervezés</h3>

<p>Amint felmértük a követelményeket, az ügyfél elvárásait, tervezzük meg a migráció, bevezetés folyamatát. Bontsuk lépésekre, definiáljuk a lépések scope-ját.</p>

<p>Első esetben mindenképpen az elvárt struktúrát tervezzük meg, a már fentebb említett osztálydiagrammal. Lehet, hogy nem kell rajta változtatni, lehet, hogy gyökeres változtatásokat kell bevezetni. Amit mindenképpen meg kell szüntetni, az a körkörös függősségek. Ki kell találni a megfelelő granularitást, új modulokat bevezetni, modulokat összevonni vagy szétválasztani.</p>

<p>Válasszuk ki a megfelelő eszközöket. Amennyiben úgy gondoljuk, ne erőltessük a Maven-t. Nem minden projekt, és nem minden fejlesztőgárda tud megfelelően illeszkedni hozzá. Minél szabványosabb a projekt, annál egyszerűbb adoptálni. Amennyiben túl sok egyediség van az architektúrában, a fejlesztési folyamatban, vagy a fejlesztők nem eléggé nyitottak a Maven irányába, alaposan gondoljuk meg, hogy van-e értelme, ilyen környezetben kétes a projekt sikere. Amennyiben azonban a Maven-t válasszuk, jelöljük meg, hogy milyen plugin-eket kívánunk használni. Dokumentáljuk döntéseinket.</p>

<p>Elemezzük a függőségeket. Tervezzük meg, hogy mely függőségek maradhatnak, azok milyen scope-ban. Nézzük meg, hogy a legfrissebb verziók kerültek-e felhasználásra, és ha nem, ennek van-e valamilyen oka. Tervezzük meg, hogyan szüntethetjük meg az ütközéseket. Nézzük meg, hogy mely függőségek nem publikus repository-ból kerülnek letöltésre, létezik-e publikus megfelelőjük. Ha nem, honnan származnak, megvan-e a forráskódjuk.</p>

<p>Tervezzük meg, hogy az alkalmazások verziószáma hogyan jelenik meg a felületen, és a build folyamat során hogyan kerül beírásra. Erről szól az előző <a href="http://jtechlog.blogspot.com/2011/09/verzioszam-megjelenitese-az.html">post-om</a></p>

<p>Tervezzük meg a test harness-t. Elegendő-e a JUnit, vagy érdemesebb-e a TestNG-t használni. Mivel mérjük a kódlefedettséget? Milyen integrációs teszt keretrendszert használjunk.</p>

<p>Tervezzük meg a használni kívánt riportokat, azok paraméterezését.</p>

<p>Én a tervezési fázisban egy olyan dokumentációt is készítek, mely leírja, hogy a fejlesztő csapatnak milyen feladatokat kell elvégeznie. Ez egyrész tartalmazza azokat a feladatokat, melyek előfeltételei a migrációnak. A forráskód, a rendszer megismerésével is találkozni lehet olyan problémákkal, amiket érdemes jelezni, de nem tartoznak szorosan a modernizációhoz - ezeken a fejlesztőcsapat akár párhuzamosan is dolgozhat. Valamint egy olyan dokumentációt is írok, mely a build folyamat továbbfejlesztési lépéseit is tartalmazza, hiszen nem hiszek abban, hogy egyszerre túl nagyot kéne lépni, érdemes kis lépésekben elvégezni a bevezetést. Hiszen az első használatbavételkor pontosodnak majd az igények.</p>

<h3>Implementáció</h3>

<p>Amennyiben van olyan teendő, mely blokkolja a Maven build bevezetését, továbbfejlesztését, meg kell várnunk azok befejezését. Találkoztam olyan projekttel, ahol ez több hetet is igénybe vett, hiszen az élet nem állhat meg, a fejlesztő csapat nem minden esetben képes csak a modernizációra figyelni, közben új verziókat kell kiadni, hibákat javítani, stb.</p>

<p>Első körben, amennyiben a projekt még nem végleges, egy olyan build folyamatot valósítsunk meg, mely bitre pontosan ugyanazokat az artifact-okat gyártja le, mint az előző build folyamat (pl. script-ek, Ant build.xml-ek). Bár lehet, hogy nagyobb refactoring-ot kell elvégeznünk, ez mégis segít a megértésben, a trükkös megoldások felderítésében, a projekt sajátosságainak megértésében. És azonnali eredményt biztosít, hiszen azonnal bevethetjük.</p>

<p>Alakítsuk ki a könyvtárstruktúrát, lehetőleg a Maven által definiált kvázi szabványoknak megfelelően, és írjuk, módosítsuk a pom.xml állományokat, és alakítsuk ki a verziókezelő struktúrát. A pom.xml-ek megírására most nem térnék ki, a követendő legjobb gyakorlatok a következő post-om tárgya. Konvencióknak megfelelően nevezzük meg a projekteket, adjunk verziószámot, definiáljuk a függőségeket, a plugin-eket (legyenek akár report plugin-ek). Amennyiben szükséges, használjuk profile-okat.</p>

<p>Az egyik projekt során feladat volt Maven 2-ről Maven 3-ra migrálni. Ezzel csak jó tapasztalataim voltak. Első körben azonnal warning-okat ír ki, ami a nem megfelelő pom.xml bejegyzéseket tartalmazza (pl. nincs definiálva a plugin-ek verziószáma). Ezeket mindenképpen eliminálni szükséges. A build is gyorsabb 3-as Maven-nel, bár nem számottevően. És volt olyan is, hogy egy multimodule projektet a 2-es nem tudott release-elni, mert a modulok közötti függőség esetén nem találta a "testvér" modult a reactor-ban, míg a 3-as gond nélkül megcsinálta.</p>

<p>Az implementáció során előállt termékek:</p>

<ul>
<li>Verziókezelő struktúra</li>
<li>A pom.xml állományok</li>
<li>Különböző segéd script-ek</li>
<li>Különböző napló állományok</li>
<li>Build folyamat dokumentációja</li>
<li>Továbbfejlesztési javaslatok dokumentációja</li>
</ul>

<h3>Tesztelés</h3>

<p>A build folyamatot ugyanúgy kell tesztelni. Első körben elegendő összehasonlítani, hogy az előállított artifact-ek bitre megegyeznek-e. Ha már ezen a szinten is módosításokat tettünk, akkor tesztelni kell, hogy az előállított artifact-el ugyanúgy működnek-e (nem hiányzik-e jar, amit egy ClassNotFoundException jelez, stb.). Adjuk oda a fejlesztőknek az eszközt, hogy vegyék használatba. Elemezzük a használati eseteket, hogy mindent lefedtünk-e. Ez az egyszerű fejlesztés, build parancssorban, build és futtatás IDE-ben. Build a CI szerveren. Fejlesztés branch-en, merge-ölés. Release. Artifact-ek deploy-olása különböző környezetekre. Gyűjtsük össze a fejlesztők benyomásait, tapasztalatait. Határozzuk meg újra a mérőszámokat, és hasonlítsuk össze a projekt kezdetén mértekkel. Szükség esetén javítsuk a hibákat, gyűjtsük a továbbfejlesztési ötleteket.</p>

<p>Befejezésül annyit, hogy egy Maven alapú build folyamat kialakítása nem egyszerű feladat, és nagymértékben meg kell ismerni, meg kell érteni az alkalmazást is, mely build-elésre kerül. A build folyamat megvalósítása egy kis szoftverfejlesztési projekt, ugyanazon lépésekkel, ugyanúgy iteratívan. Szánjunk időt és erőforrást a kialakítására és karbantartására. Ez az ugródeszka, mely a teljes szoftverfejlesztési infrastruktúra alapját képzi, melybe ezen kívül beletartozik a verziókezelő rendszer, issue tracker, tudástár, repository manager, CI, test harness, quality management eszköz, és beletartoznak olyan lépések, mint tesztelés, release, deployment, code review, minőségbiztosítás, stb.</p>

<a rel="lightbox" onblur="try {parent.deselectBloggerImageGracefully();} catch(e) {}" href="http://2.bp.blogspot.com/-mBhh7Ya1CSY/TnXnnPNKlyI/AAAAAAAAHZ8/TeQOJXqSLgk/s1600/gib3.jpg"><img style="display:block; margin:0px auto 10px; text-align:center;cursor:pointer; cursor:hand;width: 320px; height: 240px;" src="http://2.bp.blogspot.com/-mBhh7Ya1CSY/TnXnnPNKlyI/AAAAAAAAHZ8/TeQOJXqSLgk/s320/gib3.jpg" alt="" id="BLOGGER_PHOTO_ID_5653679568516192034" border="0" /></a>