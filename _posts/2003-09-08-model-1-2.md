---
layout: post
title: Model 1 és 2
date: 2003-09-08T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Ha már tegnap az MVC mintáról volt szó, akkor folytassuk is ott, hiszen
az MVC nem csak a vastagkliens alkalmazásoknál vethető be, hanem
másmilyen prezentációs réteg alkalmazásánál is, mint pl. a webes
alkalmazásoknál. Említettem már a [Model 1 és Model 2
architektúrát](http://java.sun.com/blueprints/guidelines/designing_enterprise_applications_2e/web-tier/web-tier5.html),
melyen elnevezések a JSP specifikáció egy korai tervezetéből származnak,
de a véglegesből eltávolították azokat, mégis sokan hivatkoznak rá még
most is ezen a néven. Alapvető különbség, hogy a Model 1-nél a lapok
megjelenítésére csak JSP kódot használnak, és ebben helyezik el, hogy mi
legyen a következő lap. Így a logika meglehetősen szét van szórva, és
csak statikus lapokhoz hasonló felépítésű site-okhoz használható. Abban
az esetben, ha a karbantartás bonyolultá válik, és a soron következő lap
nem határozható meg egyértelműen, érdemes áttérni a Model 2
architektúrúra. Ennek alapja, hogy egy központi szervlet dolgoz fel
minden kérést és paramétert, továbbítja az üzleti logikának, majd
kiválasztja a következő lapot, és a JSP csak a prezentációt végzi, és
legenerálja a dinamikus lapot. Tehát tulajdonképpen ez a központi
szervlet a controller, ami feldolgozza a kérést, és választja ki a
következő view-t. Ez végezheti a biztonsági ellenőrzéseket és a
loggolást is. A legtöbb framework ezt a mintát követi, mint pl. a Struts
és a JavaServer Faces is, mindkettőről esett már szó.

Előnye ennek a megoldásnak, hogy szétválasztja a tervezési gondokat,
csökkenti a kód duplikációt, egy központosított vezérlést vezet be és
könnyíti a karbantartást.
