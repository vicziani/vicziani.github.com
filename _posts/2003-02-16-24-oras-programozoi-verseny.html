---
layout: post
title: 24-órás programozói verseny
date: 2003-02-16T08:00:00.000+01:00
author: Viczián István
tags:
---

<p>
Idén is megrendezik a <a href="http://www.challenge24.org/">24-órás programozói
versenyt</a> a BME-n, immár harmadszor. A verseny nemzetközi
lesz, hivatalos nyelve az angol. 2003. május 16 és 18 között
rendezik meg. Maximum 40 csapat lehet jelen. Ha ennél több
csapat jelentkezik (a jelenlegi regisztrációs rendszer még
teszt üzem, adatai törölve lesznek), akkor lesz egy
elektronikus előválogató, melynek tervezett időpontja 2003.
aprilis 12. A nyeremény még nem ismert a szponzorok
hiányában, tehát szponzor kerestetik!</p>
<p>
Ezen a versenyen voltam tavaly is, meg az előtte két évvel
levőn is, és nagyon jól éreztem magamat, mindkétszer
harmadik helyezést értünk el a KergeBirge nevű csapattal,
Erdei Szabolcs és Klampeczki Zsolt kollegámmal. Az első
versenyen egy futball szervert, klienseket és monitort
kellett írni, melyek TCP halózaton UTP-vel kommunikáltak. A
másodikon egy Mindstorm robotot kellett vezérelni egy
labirintusban. Kíváncsian várom, mi lesz a következő
feladat!</p>
<p>
A részvétel feltétele, hogy a csapat 3 fős legyen, és fel
kell tölteni angol CV-t. Mindent lehet hozni, könyvet,
szoftvert, hardvert, csak mobilt és Internetet nem lehet
használni. A verseny ideje alatt a versenyzők teljesen el
lesznek zárva a külvilágtól, ki nem mehetnek, be nem
jöhetnek vendégek, és cuccot később bejuttatni sem
szabad.</p>
<p>
Csizmazia Balázs, a J2EE útikalauz Java programozóknak c.
könyv egyik szerzője küldött egy e-mailt, melyben
visszajelzést szeretne kapni a könyvről. A levélhez egy
kérdőívet is csatolt, amit kitöltve vissza kéne küldeni
neki. Akinek esetleg megvan, és olvasgatta, és véleménye
van, és közölni szereté a szerzőkkel, az írjon egy levelet
nekem, és továbbküldöm neki a kérdőívet.</p>
<p>
Felkerültem végre a <a href="http://dmoztools.net">dmoz.org Open Directory Project</a>
oldalra. Ez a
project a web legnagyobb, legátfogóbb, hozzáértők által
szerkesztett könyvtára. Mégis magyar linkek közül csak 3157
szerepel benne. A könyvtárral több kereső, pl. a Google is
szinkronizál.</p>
