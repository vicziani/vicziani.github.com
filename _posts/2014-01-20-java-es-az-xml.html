---
layout: post
title: Java és az XML
date: '2014-01-20T00:23:00.000+01:00'
author: István Viczián
tags:
- xml
- Tesztelés
modified_time: '2014-07-26T23:30:33.262+02:00'
blogger_id: tag:blogger.com,1999:blog-7370998606556338092.post-5773820276886795280
blogger_orig_url: http://www.jtechlog.hu/2014/01/java-es-az-xml.html
---

<p>Felhasznált technológiák: Java 7, JUnit 4.11, XmlUnit 1.5, Hamcrest 1.3, xml-matchers 1.0-RC1, Maven 3.0.3</p>

<p>Van pár régebbi anyagom, melyet szeretnék publikálni, mielőtt új témákba kezdenék bele. Ebből egyik a Java XML kezeléséről szól, ami ugyan nem a legforróbb terület manapság, azonban mégsem árthat egy kis összefoglaló.</p>

<p>Ehhez poszthoz is található egy <a href="https://github.com/vicziani/jtechlog-xml">projekt a GitHub-on</a>, melyben rengeteg példa van.</p>

<p>Maga a Java SE is meglehetősen komplex <a href="http://docs.oracle.com/javase/7/docs/technotes/guides/xml/index.html">XML támogatást tartalmaz</a>, méghozzá a The Java™ API For XML Processing (JAXP), The Java Architecture For XML Binding (JAXB) és The Java API for XML Web Services (JAX-WS) specifikációk formájában. Az <a href="http://docs.oracle.com/javase/7/docs/technotes/guides/xml/jaxp/index.html">JAXP</a> egyszerű alap XML feldolgozást támogat, ide tartozik pl. a SAX, DOM, validáció, XPath, transzformáció, stb. A <a href="http://docs.oracle.com/javase/7/docs/technotes/guides/xml/jaxb/index.html">JAXB</a> egy binding megoldás, mellyel Java objektumokat tudunk XML dokumentumohoz rendelni. És végül a <a href="http://docs.oracle.com/javase/7/docs/technotes/guides/xml/jax-ws/index.html">JAX-WS</a>, mellyel webszolgáltatásokat tudunk hívni, és implementálni.</p>

<p>Természetesen a JAXP maga is egy specifikáció, <a href="https://www.jcp.org/en/jsr/detail?id=206">JSR-206</a>. Itt az is látható, hogy melyik Java verzióban ennek melyik verziója szerepel:</p>

<ul>
<li>JAXP 1.6: Java Platform, Standard Edition 8</li>
<li>JAXP 1.5: Java Platform, Standard Edition 7u40</li>
<li>JAXP 1.4.5: Java Platform, Standard Edition 7</li>
<li>JAXP 1.4: Java Platform, Standard Edition 6</li>
<li>JAXP 1.3: Java Platform, Standard Edition 5</li>
</ul>

<p>Az 1.4-es újdonsága a Streaming API for XML (StAX), míg az 1.5 bizonyos biztonsági funkciókkal egészítette ki az előző verziót. A JAXP 1.5 2013 augusztus 30-án jött ki, és a következő szabványokat támogatja:</p>

<ul>
<li>SAX 2.0.2</li>
<li>StAX 1.2, JSR 173</li>
<li>XML 1.0, XML 1.1</li>
<li>XInclude 1.0</li>
<li>DOM Level 3 Core, DOM Level 3 Load and Save</li>
<li>W3C XML Schema 1.0 </li>
<li>XSLT 1.0</li>
<li>XPath 1.0</li>
</ul>

<p>A JAXP-hez is tartozik referencia implementáció, mely frappánsan a <a href="https://jaxp.java.net/">JAXP reference implementation</a> nevet kapta. Alapvetően két Apache-s projekttől forkolt el, az egyik az XML parse-olást végző <a href="http://xerces.apache.org/xerces2-j/">Xerces2</a>, a másik az XML transzformációt végző <a href="http://xml.apache.org/xalan-j/">Xalan-Java</a>.</p>

<p>Gyakorlatilag annyi történt, hogy a csomag neve elé még betették a com.sun.org előtagot. Bármikor megtudhatjuk, hogy az aktuális JDK-ban hanyas Xerces és Xalan található:</p>

<pre style="" class="prettyprint prettyprinted"><code class="language-java"><span class="typ">System</span><span class="pun">.</span><span class="pln">out</span><span class="pun">.</span><span class="pln">println</span><span class="pun">(</span><span class="pln">com</span><span class="pun">.</span><span class="pln">sun</span><span class="pun">.</span><span class="pln">org</span><span class="pun">.</span><span class="pln">apache</span><span class="pun">.</span><span class="pln">xerces</span><span class="pun">.</span><span class="pln">internal</span><span class="pun">.</span><span class="pln">impl</span><span class="pun">.</span><span class="typ">Version</span><span class="pln">
    </span><span class="pun">.</span><span class="pln">getVersion</span><span class="pun">());</span><span class="pln">
</span><span class="typ">System</span><span class="pun">.</span><span class="pln">out</span><span class="pun">.</span><span class="pln">println</span><span class="pun">(</span><span class="pln">com</span><span class="pun">.</span><span class="pln">sun</span><span class="pun">.</span><span class="pln">org</span><span class="pun">.</span><span class="pln">apache</span><span class="pun">.</span><span class="pln">xalan</span><span class="pun">.</span><span class="pln">internal</span><span class="pun">.</span><span class="typ">Version</span><span class="pln">
    </span><span class="pun">.</span><span class="pln">getVersion</span><span class="pun">());</span></code></pre>

<p>Ez nekem a JDK 1.7.0_51 esetén a következőt írja ki:</p>

<pre style="" class="prettyprint prettyprinted"><code class="language-text">Xerces-J 2.7.1
Xalan Java 2.7.0</code></pre>

<p>A cikk írásának pillanatában mindkettőből van frissebb verzió, a Xerces-ből 2.11.0, a Xalan-ból a 2.7.1.</p>

<p>Mivel a JAXP csak egy API, könnyen lehet az implementációt is cserélni alatta. Ennek mikéntje a Java API <a href="http://docs.oracle.com/javase/7/docs/api/javax/xml/parsers/DocumentBuilderFactory.html">DocumentBuilderFactory</a> osztályánál van leírva.</p>

<p>Ha nem tudjuk, hogy éppen melyik verziót használjuk (mert pl. a classpath-on szerepel egy más implementáció, ami alkalmazásszerverek használata esetén is gyakori), akkor a következőképpen állapíthatjuk meg azt:</p>

<pre style="" class="prettyprint prettyprinted"><code class="language-java"><span class="typ">System</span><span class="pun">.</span><span class="pln">out</span><span class="pun">.</span><span class="pln">println</span><span class="pun">(</span><span class="pln">getJaxpImplementationInfo</span><span class="pun">(</span><span class="str">"DocumentBuilderFactory"</span><span class="pun">,</span><span class="pln">
    </span><span class="typ">DocumentBuilderFactory</span><span class="pun">.</span><span class="pln">newInstance</span><span class="pun">().</span><span class="pln">getClass</span><span class="pun">()));</span><span class="pln">
</span><span class="typ">System</span><span class="pun">.</span><span class="pln">out</span><span class="pun">.</span><span class="pln">println</span><span class="pun">(</span><span class="pln">getJaxpImplementationInfo</span><span class="pun">(</span><span class="str">"XPathFactory"</span><span class="pun">,</span><span class="pln">
    </span><span class="typ">XPathFactory</span><span class="pun">.</span><span class="pln">newInstance</span><span class="pun">().</span><span class="pln">getClass</span><span class="pun">()));</span><span class="pln">
</span><span class="typ">System</span><span class="pun">.</span><span class="pln">out</span><span class="pun">.</span><span class="pln">println</span><span class="pun">(</span><span class="pln">getJaxpImplementationInfo</span><span class="pun">(</span><span class="str">"TransformerFactory"</span><span class="pun">,</span><span class="pln">
    </span><span class="typ">TransformerFactory</span><span class="pun">.</span><span class="pln">newInstance</span><span class="pun">().</span><span class="pln">getClass</span><span class="pun">()));</span><span class="pln">
</span><span class="typ">System</span><span class="pun">.</span><span class="pln">out</span><span class="pun">.</span><span class="pln">println</span><span class="pun">(</span><span class="pln">getJaxpImplementationInfo</span><span class="pun">(</span><span class="str">"SAXParserFactory"</span><span class="pun">,</span><span class="pln">
    </span><span class="typ">SAXParserFactory</span><span class="pun">.</span><span class="pln">newInstance</span><span class="pun">().</span><span class="pln">getClass</span><span class="pun">()));</span></code></pre>

<p>Ez amúgy a példaprojektben is kijött, ugyanis az xml-matchers berántotta a Xerces újabb, 2.8.0 verzióját, ami az egyik XML-t más formátumban írta ki (az <code>mvn dependency:tree</code> paranccsal ellenőrizhető).</p>

<p>A JAXP-hez remek <a href="http://docs.oracle.com/javase/tutorial/jaxp/">tutorial</a> is található az Oracle oldalán.</p>

<p>A JAXP-ben három parser található. A Simple API for XML (SAX), Document Object Model (DOM) és a Streaming API for XML (StAX). A <a href="http://www.saxproject.org/">SAX</a> (mely egy de facto szabvány) egy push parser, a <a href="http://www.w3.org/DOM/">DOM</a>  (mely egy W3C szabvány) memóriában felépíti a teljes fát és a StAX pedig egy pull parser, és önmagán belül is még két lehetőséget tartalmaz parse-olásra. Mindegyikre található példa a példa alkalmazásban, és a StAX-ról régebben egy <a href="/2009/11/30/stax.html">posztot is írtam</a>.</p>

<p>A <code>TransformerFactory</code> és <code>Transformer</code> osztályok használatával lehet XML transzformációkat végezni.</p>

<p>XML séma alapján validálni a <code>Validator</code> osztállyal lehetséges, a <code>Schema</code> betöltése <code>SchemaFactory</code>-val történik. DTD alapján nem tud validálni, ha mégis ilyent szeretnénk, akkor a parsernél kell a validációt beállítani.</p>

<p>A JAXP XPath kiértékelési lehetőségeit a <code>XPathFactory</code> osztályon és <code>XPath</code> interfészen keresztül lehet kihasználni. </p>

<p>A JAXP minden része fel van szerelve névterek kezelésére is.</p>

<p>Az XML funkciók unit tesztelésére több könyvtár is rendelkezésünkre áll (mindegyikre található példa a példa projektben). Az <a href="http://xmlunit.sourceforge.net/">XMLUnit</a> alkalmas XML összehasonlításra (nem szöveg összehasonlítás), XPath kifejezések futtatására, validációra és transzformációk ellenőrzésére. A Hamcrest is tartalmaz egy HasXPath osztályt, azonban ha komolyabb dolgokra van szükségünk, javasolt az <a href="https://code.google.com/p/xml-matchers/">xml-matchers</a> használata, ami szintén Hamcrest matchereket tartalmaz.</p>

<p>Az XML kezeléshez tartozó következő API a JAXB, melyről már írtam a <a href="/2009/07/02/jaxb.html">JAXB</a> és <a href="/2009/07/02/jaxb-trukkok.html">JAXB trükkök</a> cikkben.</p>

<p>A JAX-WS-ről írtam a <a href="/2009/11/22/jax-ws-melyviz.html">JAX-WS mélyvíz</a> posztban, tesztelésükről a <a href="/2012/08/14/soapui-junit-teszteles.html">Webszolgáltatások integrációs tesztelése soapUI és JUnit használatával</a> posztban. Könyvről a <a href="/2012/08/12/soa-using-java-web-services.html">SOA Using Java Web Services</a> posztban, és vizsgáról a <a href="/2012/12/22/oracle-certified-expert-java-ee-6-web.html">Oracle Certified Expert, Java EE 6 Web Services Developer</a> posztban.</p>

<p>Az XML-lel kapcsolatban még érdemes megjegyezni, hogy a properties állományokat is lehet XML formában tárolni, ekkor a <code>Properties</code> osztály <code>loadFromXML</code> metódusát kell meghívni.</p>

<p>Nagyon egyszerű esetben, amennyiben JavaBean-eket akarunk kiírni, majd visszaolvasni, és nem számít az XML felépítése, használhatjuk a Java <code>XMLEncoder</code> és <code>XMLDecoder</code> osztályát.</p>

<p>A <code>javax.xml.soap</code> csomag felelős a SOAP üzenetek alacsony szintű feldolgozásáért.</p>

<p>A két legelterjedtebb nyílt forráskódú XML feldolgozást végző XML library a <a href="http://www.jdom.org/">JDOM</a> és <a href="http://dom4j.sourceforge.net/">dom4j</a>. Alternatív binding könyvtár a <a href="http://castor.codehaus.org/">Castor</a>. Alternatív JAXB implementáció az <a href="http://www.eclipse.org/eclipselink/moxy.php">EclipseLink MOXy</a>.</p>

<p>A témával kapcsolatban két könyvet ajánlok. Az egyik a <a href="http://www.amazon.com/Java-XML-Brett-McLaughlin/dp/059610149X/ref=sr_1_1?ie=UTF8&amp;qid=1390171771&amp;sr=8-1&amp;keywords=java+xml">Brett McLaughlin, Justin Edelson: Java and XML</a>, a másik a  <br>
<a href="http://www.amazon.com/Pro-XML-Development-Java-Technology/dp/1590597060/ref=sr_1_3?ie=UTF8&amp;qid=1390171885&amp;sr=8-3&amp;keywords=java+xml">Ajay Vohra: Pro XML Development with Java Technology Paperback</a>.</p>
