---
layout: post
title: Java könyvkiadók
date: 2003-04-28T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Az O'Reilly könyvek sokunknak okoztak már kellemes perceket, és a kiadó
jelenleg egy újabb
[meglepetessel](http://www.prog.hu/news.php?qnid=1470) rukkolt elő.
Összesen 157 darab könyvet [jelölt
ki](http://creativecommons.org/projects/founderscopyright/oreilly),
melynek szerzőjét szeretné meggyőzni, hogy könyvüket az Attribution
licensz alá vonják, ami azt jelentené, hogy amíg a szerzőt is
feltüntetik, ingyenesen lehet másolni és használni.

Ezen kívül további 394 könyvet tervez szerzőik hozzájárulásával olyan
licensz alá vonni, mely esetén a könyvek 14, indokolt esetben 28 év után
ingyenesen elérhetők lesznek elektronikus formában. Ezen könyvek jobban
érdekelnének, hiszen az előbbi lista már főleg kifutott könyveket
tartalmaz, és sajnos ezen könyvek is így járnak 14, pláne 28 év múlva.

A Manning Publications Co. is elindított egy programot, Early Access
néven, mely lehetővé teszi, hogy előre meg lehessen vásárolni
e-book-okat, melyek még nincsenek készen, és ahogy a fejezetek
elkészülnek, az ember letöltheti őket. Az első ilyen könyv a [Eclipse in
Action](http://www.manning.com/gallardo/index.html), melyből már 5
fejezet letölthető (a 9-ből).

A Manning adja ki azokat a könyveket melyek elején szép ruhába öltözött
bácsik vagy nénik állnak, és elérhetőek mind nyomtatott, mind
elektronikus könyv (PDF) alakban.
[Java](http://www.manning.com/catalog/java/) technológiákról is rengeteg
könyvük szól, és egy párból példa fejezet is elérhető ([ld. 2003. feb.
10)](#20030210), és azóta az [AspectJ In
Action](http://www.theserverside.com/articles/article.jsp?l=AspectJReview)
könyvből is letölthető egy fejezet.

Ha már az Eclipse is szóba került, akkor örömmel jelenthetem, hogy
kijött a 2.1-es verzió rengeteg újítással, pl. javított workbench
navigáció, konfigurálható billentyűzet kiosztás, új Ant támogatás
illetve refaktorizációs (szép szó) műveletek. Az Eclipse varázsát nekem
a rengeteg [letölthető
plugin](http://eclipse-plugins.2y.net/eclipse/index.jsp) adja, amely
rengeteg nyílt forráskódú eszközhöz ad interfészt, grafikus felületbe
való illesztést.


