---
layout: post
title: Java ki kicsoda
date: '2014-11-13T23:40:00.000+01:00'
author: István Viczián
tags:
- Community
modified_time: '2018-06-02T19:55:10.895+01:00'
---

Ezzel a poszttal azokat az embereket szeretném bemutatni, akiket érdemes
követni Java programozóként, hiszen sokat tesznek a közösségért, vagy
meghatározó/érdekes gondolataik vannak ebben a témában. Természetesen a
lista nem teljes, ezért amennyiben valakit kihagyok, nyugodtan írjátok
meg commentben.

### James Gosling

<img src="/artifacts/posts/2014-11-12-java-ki-kicsoda/james_gosling.jpg" alt="James Gosling" class="pull-left" style="padding-right:20px; padding-bottom:20px;"/>
Amennyiben történeti sorrendben akarunk haladni, az ő nevét kell először
megemlíteni. A Sun alkalmazottjaként alkotta meg a Java nyelvet, és
implementálta az első fordítót és virtuális gépet. Mikor a Sunt
megvásárolta az Oracle, kicsit ott dolgozott, majd átment a Google-höz,
és most a [Liquid Roboticsnál](http://liquidr.com/) van, ahol óceánjáró
robothajókkal foglalkozik. Konferenciákon sztárelőadónak hívják meg,
munkája miatt főleg a beágyazott eszközök, IoT, Raspberry Pi témakörök
érdeklik, de lelkes használója és evangelistája a NetBeans IDE-nek és a
JavaFX-nek.

[Blog](http://nighthacks.com/roller/jag/)

### Jaroslav Tulach

<img src="/artifacts/posts/2014-11-12-java-ki-kicsoda/jaroslav_tulach.jpg" alt="Jaroslav Tulach" class="pull-right" style="padding-left:20px; padding-bottom:20px;"/>
Ha már Oracle és NetBeans, akkor legyen ő a következő a sorban. A NetBeans
egyik alapítója, jelenleg architect az Oracle-nél. Ő az írója a
[Practical API Design](http://wiki.apidesign.org) könyvnek, mely a
NetBeans Platform API-jának kialakítása közben szerzett tapasztalatokat
összegzi, alapmű a témában. Legújabb dobása a
[DukeScript](http://dukescript.com/), mely egy olyan új technológia,
mely használatával Javaban írt alkalmazásokat lehet több mobil
platformon, vastag kliensként és böngészőben is futtatni.

[Blog](https://www.java.net/blogs/jst)
[Twitter](https://twitter.com/JaroslavTulach)

### Geertjan Wielenga

<img src="/artifacts/posts/2014-11-12-java-ki-kicsoda/geertjan_wielenga_x200.png" alt="Geertjan Wielenga" class="pull-left" style="padding-right:20px; padding-bottom:20px;"/>
Az Oracle és NetBeans íven haladva következzen ő. Product Manager az
Oracle-nél, és a NetBeanssel foglalkozik. Rettentő sokat bloggol és
twitterezik a témában. Nagyon közvetlen személyiség, válaszol a
megkeresésekre, minden érdekli, ami a NetBeansszel kapcsolatos. Prágában
kezdett el vele foglalkozni, ahonnan a NetBeans is származik, először
mint technical writer. Aki NetBeansszel kicsit is komolyan foglalkozik,
biztos futott már bele cikkébe, tutorialjába, ha máshol nem, akkor a
helpben.

[Blog](https://blogs.oracle.com/geertjan/)
[Twitter](https://twitter.com/GeertjanW)

### Simon Ritter

<img src="/artifacts/posts/2014-11-12-java-ki-kicsoda/simon_ritter_x200.jpg" alt="Simon Ritter" class="pull-right" style="padding-left:20px; padding-bottom:20px;"/>
A Java evangelisták vezetője az Oracle-nél. Minden konferencián ott van,
Magyarországon is volt a Java konferencián, mikor még nagy Sunos
rendezvény volt. Irigyelni való figura, az a dolga, hogy játszik, mindig
menő dolgokról beszél, mindent kipróbál és bejárja a világot. [Lego
Mindstorms](http://www.lego.com/en-us/mindstorms), Raspberry Pi,
[Minecraft](https://minecraft.net/), robotika, a legújabb API-k, stb.

[Twitter](https://twitter.com/speakjava)

### Kohsuke Kawaguchi

<img src="/artifacts/posts/2014-11-12-java-ki-kicsoda/kohsuke_kawaguchi.jpg" alt="Kohsuke Kawaguchi" class="pull-left" style="padding-right:20px; padding-bottom:20px;"/>
Ha
már játék és Oracle, az ő nevét sem hagyhatjuk ki. Szintén a Sunnál
emelkedett ki mint ifjú titán, még a JAX-WS RI forrásában
találkozhattunk a nevével, de igazán a Hudson, illetve Jenkins
megalkotásával vált híressé. Rettentő sok energiával rendelkezik,
iszonyat gyorsan adott ki új verziókat, foglalkozik mindennel, ami
érdekes, hímzéstől kezdve a legózáson át az összes érdekes Java
technológiával. Jelenleg CTO a [CloudBees](https://www.cloudbees.com/)
cégnél, mely a Jenkisre alapozva próbál üzleti modellt építeni.

[Blog](http://kohsuke.org/) [Twitter](https://twitter.com/kohsukekawa)

### Joshua Bloch

<img src="/artifacts/posts/2014-11-12-java-ki-kicsoda/joshua_bloch.jpg" alt="Joshua Bloch" class="pull-right" style="padding-left:20px; padding-bottom:20px;"/>
Az API vonalon maradva ismerkedjünk meg vele. A Java nyelv és API bizonyos
részeinek kidolgozásával foglalkozott a Sunnál, leghíresebb munkája a
Java Collections Framework, melyet minden Java fejlesztő ismer, és a mai
napig időtálló. Írója a magyar nyelvre is lefordított [Effective
Java](http://www.amazon.com/Effective-Java-Edition-Joshua-Bloch/dp/0321356683)
könyvnek (Hatékony Java), és társszerzője a szintén magyarul is
megjelent [Java Puzzlers](http://www.javapuzzlers.com) (Java-fejtörők)
és a [Java Concurrency in Practice](http://jcip.net/) (Párhuzamos
Java-programozás a gyakorlatban) könyveknek. Egyetemen tanít, Java
vezető architect volt a Google-nél.

[Twitter](https://twitter.com/joshbloch)

### Doug Lea

<a href="#"><img src="/artifacts/posts/2014-11-12-java-ki-kicsoda/doug_lea_x200.jpg" alt="Doug Lea" class="pull-left" style="padding-right:20px; padding-bottom:20px;"/></a>
A fentebb említett Java Concurrency in Practice könyv társszerzője, a téma
egyik legnagyobb szakértője, egyetemi tanár. A [Java Community
Process](https://jcp.org) tagjaként vezetője volt a [JSR 166:
Concurrency Utilities](https://www.jcp.org/en/jsr/detail?id=166)
szabványnak, mely a Java 5 egyik legnagyobb újdonsága.

[Homepage](http://g.oswego.edu/)

<div style="clear: both;"></div>

### Adam Bien

<img src="/artifacts/posts/2014-11-12-java-ki-kicsoda/adam_bien_x200.png" alt="Adam Bien" class="pull-right" style="padding-left:20px; padding-bottom:20px;"/>
Szabadúszó
Java fejlesztő és architect a kezdetektől. A [Real World Java EE
Patterns—Rethinking Best Practices](http://realworldpatterns.com/) és
[Real World Java EE Night Hacks—Dissecting the Business
Tier](http://press.adam-bien.com/real-world-java-ee-night-hacks-dissecting-the-business-tier.htm)
könyvek szerzője. Főleg Java EE témakörben tart előadásokat és ír, aktív
tagja a JCP-nek ezen témákban. A Java EE technológiát gyakorlati
oldalról közelíti meg, és alkalmazza rá a modern megközelítéseket, mint
pl. a microservices, anélkül, hogy bedőlne a hype-oknak. Elismerendő,
hogy a régóta elavult [J2EE
Patternöket](http://www.corej2eepatterns.com) újra feldolgozta a Java
EE-nek megfelelően, és nem félt akár ki is dobálni az elavultakat. Akit
érdekel a stílusa, javaslom [ezt a
videót](https://www.youtube.com/watch?v=0g_VwojiENY).

[Blog](http://www.adam-bien.com/roller/abien/)
[Twitter](https://twitter.com/AdamBien)

### Arun Gupta

<img src="/artifacts/posts/2014-11-12-java-ki-kicsoda/arun_gupta.jpg" alt="Arun Gupta" class="pull-left" style="padding-right:20px; padding-bottom:20px;"/>
Az
Oracle-nél volt Java EE evangelista, a Glassfish hívő, és nagy
felbolydulást keltett, mikor 2013 októberében átment a RedHathez, mikor
az Oracle bejelentette a Glassfish támogatásának megszüntetését. Azóta
fő érdeklődési területe a JBoss és a WildFly. Mostanában a WebSocket
Java EE támogatásával foglalkozik, szívesen nyúl bele a Minecraftba, és
foglalkozik azzal is, hogy gyerekek figyelmét hívja fel a programozásra.
Több könyvet írt Java EE témában.

[Blog](http://blog.arungupta.me/)
[Twitter](https://twitter.com/arungupta)

### Rod Johnson

<img src="/artifacts/posts/2014-11-12-java-ki-kicsoda/rod_johnson.jpg" alt="Rod Johnson" class="pull-right" style="padding-left:20px; padding-bottom:20px;"/>
Most
menjünk el kicsit a keretrendszerek irányába. Ő a Spring Framework
megalkotója. Ő írta a [Expert One-on-One J2EE Design and
Development](http://www.wrox.com/WileyCDA/WroxTitle/productCd-0764543857.html)
könyvet, mely arra fókuszál, hogy milyen hibákat követtünk el a J2EE
technológia használatakor, és gyakorlati megoldásokat adott, hogyan
kellett volna ezeket elkerülni. Következő könyvében, [Expert One-on-One
J2EE Development without
EJB](http://eu.wiley.com/WileyCDA/WileyTitle/productCd-0764558315.html)
címmel már arról írt, hogy ne használjuk az EJB technológiát, hanem
helyette valami pehelysúlyúbb eszközöket, mint pl. a Spring vagy a
Hibernate. Jelenleg olyan cégek és szervezetek működésében vesz rész,
mint a Typesafe, mely a Scala, a Play Framework és az Akka mögött áll,
vagy a Neo4J, az elasticsearch, a Hazelcast vagy a
[Meteor](https://www.meteor.com/).

[Twitter](https://twitter.com/springrod)

### Juergen Hoeller

<img src="/artifacts/posts/2014-11-12-java-ki-kicsoda/juergen_hoeller_x200.jpg" alt="Juergen Hoeller" class="pull-left" style="padding-right:20px; padding-bottom:20px;"/>
Szintén
Spring alapító, de ő még mindig ott van. Időközben a Springet
felvásárolta a VMware, mely EMC Corporation tulajdon. Az EMC és a
General Electric alapította a Pivotalt, mely egy olyan cég mely
szoftverkomponenseket fejleszt és szolgáltatásokat biztosít adatközpontú
és adatelemző egyedi szoftverek agilis fejlesztésére felhő-alapú
technológiákra építve. A Springen kívül olyan cuccokat pakoltak még
bele, mint a Cloud Foundry, a Redis, a RabbitMQ, a Grails, a Groovy, a
Hadoop, stb.

[Twitter](https://twitter.com/springjuergen)

### Jason Van Zyl

<img src="/artifacts/posts/2014-11-12-java-ki-kicsoda/jason_van_zyl.jpg" alt="Jason Van Zyl" class="pull-right" style="padding-left:20px; padding-bottom:20px;"/>
A
Maven megalkotója, kezdetben a [Sonatype-nál](http://www.sonatype.com/)
dolgozott, mely a Nexus repository manager gyártója. Mivel itt kicsit
eltávolodott a fő csapásiránytól, kilépett, és megalkotta a saját cégét
[Takari](http://takari.io/) néven, mely Maven oktatással, tanácsadással
foglalkozik. Jelenlegi projektjei miatt igen nagyszabású fejlesztéssel
foglalkozik, képessé akarja tenni a Mavent arra, hogy beilleszthető
legyen a continuous delivery-be. Ennek első megnyilvánulás a [The Takari
Lifecycle](http://takari.io/book/40-lifecycle.html), mely egy plugin,
mely teljesen lecseréli a meglévő Maven core plugineket.

[Twitter](https://twitter.com/jvanzyl)

### Ceki Gülcü

<img src="/artifacts/posts/2014-11-12-java-ki-kicsoda/ceki_gulcu.jpg" alt="Ceki Gülcü" class="pull-left" style="padding-right:20px; padding-bottom:20px;"/>
Független
fejlesztő, az The Apache Software Foundation tagja, a Log4j, SLF4J és a
Logback megalkotója, valamint írója a [The complete log4j
manual](http://www.qos.ch/shop/products/log4jManual) könyvnek.

<div style="clear: both;"></div>

### John Ferguson Smart

<img src="/artifacts/posts/2014-11-12-java-ki-kicsoda/john_ferguson_smart.jpg" alt="John Ferguson Smart" class="pull-right" style="padding-left:20px; padding-bottom:20px;"/>
Független
fejlesztő, majd megalapította a saját cégét [Wakaleo
Consulting](http://www.wakaleo.com) néven. Mindig sikerült meglovagolnia
az aktuális hullámokat, úgymint Maven, continuous integration and
delivery, TDD, BDD, agilis fejlesztés. Ezekkel kapcsolatban három
könyvet is írt [BDD in Action](http://www.manning.com/smart/), [Jenkins:
The Definitive
Guide](http://www.wakaleo.com/books/jenkins-the-definitive-guide), [Java
Power Tools](http://www.wakaleo.com/books/java-power-tools), mind
rettentő gyakorlatias jellegű. Ezekben a témákban rengeteget publikál,
és konferenciákon beszél.

[Blog](https://www.java.net/blog/johnsmart)
[Twitter](https://twitter.com/wakaleo)

### Bruce Eckel

<img src="/artifacts/posts/2014-11-12-java-ki-kicsoda/bruce_eckel_x200.jpg" alt="Bruce Eckel" class="pull-left" style="padding-right:20px; padding-bottom:20px;"/>
Igazi
polyglot programozó, otthonosan mozog Scala, Python, Java, C++, stb.
nyelvek területén. Azért jegyzem meg itt, mert ő írta a Thinking in Java
című könyvet, mely sokáig kötelező olvasmány volt, és ingyenesen
letölthető. A [4. kiadást](http://mindview.net/Books/TIJ4) azonban már
meg kell vásárolni.

[Blog](http://www.artima.com/weblogs/index.jsp?blogger=beckel)
[Twitter](https://twitter.com/BruceEckel)

<div style="clear: both;"></div>

### Kent Beck

<img src="/artifacts/posts/2014-11-12-java-ki-kicsoda/kent_beck.jpg" alt="Kent Beck" class="pull-right" style="padding-left:20px; padding-bottom:20px;"/>
A
Extreme Programming és Test Driven Development metodológiák megalkotója,
Erich Gammával (igen-igen, a Tervezési minták könyv egyik szerzője, a
Gang of Four tagja, az Eclipse régebbi vezető tervezője, jelenleg a
Microsoftnál vezető Microsoft Visual Studio témában) együtt
fejlesztették a JUnit keretrendszert, mely de facto standard a unit
tesztelés területén. Először használta az agilis szoftverfejlesztés
kifejezést, és egyik aláírója az [Agile
Manifestonak](http://agilemanifesto.org/), többek között Martin Fowler
és Robert C. Martin (“Uncle Bob”) mellett. Jelenleg sok egyéb mellett a
Facebooknál dolgozik.

[Twitter](https://twitter.com/kentbeck)

### Matt Raible

<img src="/artifacts/posts/2014-11-12-java-ki-kicsoda/matt_raible_x200.jpg" alt="Matt Raible" class="pull-left" style="padding-right:20px; padding-bottom:20px;"/>
Webes
fejlesztéssel foglalkozó szakember, dolgozott a LinkedInnél, mint UI
architect, most saját cégét viszi [Raible
Designs](http://raibledesigns.com/) néven. Őt onnan lehet ismerni, hogy
nagyon sok konferencián megjelenik, ahol rettentő jó összehasonlító
elemzéseket végez UI framework témakörökben. Saját projektje az
[AppFuse](http://appfuse.org), mely egy induló projekt, melyben olyan
technológiákat pakolt össze, mint Bootstrap, jQuery, Spring, Hibernate,
Maven és választható web keretrendszerek, úgymint JSF, Struts 2, Spring
MVC, Tapestry 5 vagy Wicket. Mindenképp érdemes elolvasni a
[prezentációit](http://raibledesigns.com/rd/page/publications) pl. a
legfrissebbet az Angular.JS-ről, összehasonlító elemzését a JVM alapú
webes keretrendszerekről, vagy a Play és Grails összehasonlítását.

[Blog](http://raibledesigns.com/rd/category/Java)
[Twitter](https://twitter.com/mraible)
