---
layout: post
title: Java játékfejlesztés
date: 2003-06-09T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Úgy tűnik a Sun meg akarja lovagolni a J2ME sikerét a játékgyártásban,
és beszáll a játékiparba, mint ahogy a
[Prog.Hu](http://www.prog.hu/news.php?qnid=1563) és a
[Supergamez](http://www.sg.hu/cikk.php?cid=27827) is írja. Persze nem
játékokat fog gyártani, hanem segédeszközöket és könyvtárakat bocsájt a
fejlesztők rendelkezésére. Ennek első lépéseként megalapította a Game
Technologies Group divíziót, és élére Chris Melissinos-t állította.
Természetesen a fő vesszőparipa a platformfüggetlenség és a hálózat,
hiszen rengeteg Java-képes, hálózatba kötött eszköz van a piacon, és
ezeknek csak egy része a személyi számítógépek. A Sun mind szerver, mind
kliens oldalon támogatást kíván nyújtani, és cáfolja, hogy Java nyelven
nem lehet hasonló grafikájú programokat fejleszteni, mint C++ nyelven.
Cél ipari szabványok és framework kifejlesztése, mely mely egyszerű
programozói felületet nyújt online multiplayer játékok kifejlesztésére,
ahol a kliensek bármilyen Java-képes eszközök lehetnek. Az online
központja a kezdeményezésnek a
[Javagaming.org](http://www.javagaming.org) lenne, melyet a következő
napokban jelentősen átalakítanak, jelenleg egy fórumrendszer üzemel
rajta.

Természetesen a JavaONE konferencia egyik fő témája is ez lesz, több
játékfejlesztő cég képviselője is [előadást, illetve demót
tart](http://www.terminal.hu/newsread.php?id=11201406035612) a
fejlesztéseikről.
