---
layout: post
title: Learn webservices
date: '2019-01-22T10:23:00.007+01:00'
author: István Viczián
tags:
-
description: Készítettem egy oldalt, mely segít a webszolgáltatásokkal kapcsolatos első lépésekben.
---

Főleg a webszolgáltatások oktatáskor, de valamilyen technológia kipróbálásakor, prototípusok készítésekor sokszor belefutottam
abba a problémába, hogy nem találtam megfelelő publikusan elérhető, ingyenes használható webszolgáltatást. Ha találtam is,
esetleg regisztrálni kellett, vagy valamilyen tokent megszerezni. Hol működött, hol nem, elég sok időközben meg is szűnt.

Ezért úgy döntöttem, hogy készítek egy oldalt, ahol publikussá teszek több egyszerű webszolgáltatást, hogy meg lehessen nézni,
mi is ez, gyorsan használatba lehessen venni. Amennyiben oktatom, vagy valamit szeretnék kipróbálni, rögtön legyen egy kéznél.

Eléritek a [http://www.learnwebservices.com](http://www.learnwebservices.com) címen.

Nyugodtan használjátok ti is. Sőt használhatják oktató anyagokban, videókban, blog posztokban, hiszen a célom, hogy hosszú távon működjön,
és mindig elérhető legyen.

Az oldal és a webszolgáltatások forráskódja elérhető a [GitHubon](https://github.com/vicziani/learnwebservices). Sőt,
az oldalon nem csak egy működő webszolgáltatás található, hanem egyrészt egy rövid animáció, hogy hogy lehet SoapUI-ból
tesztelni, valamint webszolgáltatás kliens programok, forráskóddal, különböző programozási nyelvekben (Java, Python, JavaScript, C#).

Az oldal érdekessége, hogy az oldal tartalmaz egy JavaScript kódot is, mely meghívja a webszolgáltatást, így ellenőrizve, hogy
működik-e, és azonnal kiírja annak elérhetőségét. Valamint egy űrlapot kitöltve és elküldve is meg lehet hívni a webszolgáltatást.

![Learn webservices site](/artifacts/posts/2019-01-22-learnwebservices/learnwebservices.png)

Egy WSDL fájl formázottan is [elérhető](http://www.learnwebservices.com/wsdl.html), valamint a címe egy gombnyomással vágólapra helyezhető.

Az oldal elérhető angol és magyar nyelven is.