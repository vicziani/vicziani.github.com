---
layout: post
title: Java közösség
date: 2003-04-27T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Némi kiesés után folytatnám.

Érdekes, hogy a Sun milyen [feltételeket
szab](http://www.sun.com/policies/trademarks/) a védjegyek és logók
használatára. Persze ezzel az oldalammal kb. mindet megséretem, pl. a
védjegyek csak jelzőként használhatóak (Java helyett Java platform, vagy
Java programozási nyelv, Jini helyett Jini hálózati technológia),
szóviccek elkerülése (nincs új a nap alatt...), R, TM, SM felsőindexek
használata.

[Logót](http://logos.sun.com) sem lehet olyan egyszerűen szerezni, hanem
kérvényezni kell, amit pont úgy kell használni, ahogy le van írva. Hogy
mennyit kerestem egy normális bögrét...

Ezen kívül elindult egy [Sun Java User Group
Ambassador](http://java.sun.com/jugs/ambassador/) program is, mely egy
új kezdeményezés, melynek célja nagykövetek kijelölése a Sun és egy JUG
között. A nagykövet feladata a legújabb Java technológiák figyelemmel
követése, és azok előadása a JUG tagjainak (legalább évente négyszer,
legalább 25 tag előtt), melyhez rendszeres időközönként a Sun-tól kap
anyagokat. Írtam is nekik vagy két hete, de nem jött válasz.

A JUGok (Java User Group) emberek egy olyan csoportja, kik érdeklődnek a
Java nyelv és technológiák iránt, és rendszeresen találkoznak (akár
virtuálisan is) a tapasztalataik, ötleteik megosztása céljából,
problémáik megoldására.

[Magyarországon](http://servlet.java.sun.com/jugs/europe/hun) is van
három JUG, kettő a Debreceni Egyetem keretin belül (Java Fun Club, JFC
ENTERPRISE - JFCE) melyeknek végzős koromban én is tagja voltam, illetve
Budapesten a Hungarian Java Users' Group (Java Felhasználók Társasága),
mely keretében jelentkeztem a nagyköveti programra. 1996-ban alakult,
tevékenysége főleg online, azaz a
[levelezőlista](http://javasite.bme.hu/javalist/) és
[honlap](http://javasite.bme.hu) használatára korlátozódik. Jelenleg 51
tagot számlálunk, de te
is[beléphetsz](http://servlet.java.sun.com/jugs/europe/hun/budapest), ha
rendszeresen használod a listát!
