---
layout: post
title: W3C
date: 2003-06-08T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Befejeződött a Budapesten rendezett WWW2003 nemzetközi
konferencia még május 20-án, melynek W3C előadásai
[letölthetőek](http://www.w3.org/2003/03/w3c-track03.html) a [magyar
iroda](http://www.w3c.hu/) honlapján.

![World Wide Web Consurtium](/artifacts/posts/2003-06-08-w3c/w3c_main.png)

A [W3C](http://www.w3.org/) (World Wide Web Consortium) egy független
konzorcium, mely fejlesztőket, szoftvercégeket és tudományos szervezetek
(kb. 450 tag). A W3C 1994-ben alakult, célja világhálóval kapcsolatos
ajánlások, szabványok kidolgozása, melyek biztosítják annak fejlődését,
illetve a különböző szereplők weben keresztüli együttműködését. Nevükhöz
fűződik a HTML, XHTML, CSS, DOM, MathML, SVG, PNG (nemrég jött ki az
ajánlás második kiadása), XML és hozzá kötődő rengeteg technológia
(megközelítően 50 technikai specifikáció).

A W3C főbb [céljai](http://w3c.sztaki.hu/forditasok/7pont.html) az
univerzális elérés (független hardvertől, szoftvertől, anyanyelvtől,
kultúrától, stb...), szemantikus web kialakítása (jelentésen alapuló,
számítógép által is értelmezhető, feldolgozható web) és bizalom (mely
lehetővé teszi a Weben való felelős publikálást).

Mivel a Web az Interneten alapul, örökli annak alapvető tervezési
elveit, mint az együttműködés (komponens alapú, a komponensek
cserélhetőek), levezethetőség (egyszerűség, modularitás, kompatibilitás,
és kiterjeszthetőség), és decentralizálás. Volt egy kis
[kavar](http://www.hwsw.hu/hir.php3?id=21299) is nemrég, méghozzá a W3C
egy olyan javaslatot tett, hogy a szabványok létrehozásában közreműködő
cégek díjat szedjenek az ajánlásokban felhasznált technológiák
alkalmazása után. Szerencsére ez is megoldódott, Budapesten írták alá a
W3C Patent Policy-t, mely a technológiák jogdíj nélküli alkalmazását
teszi lehetővé.

Van egy jó kis oktató site [W3Schools](http://www.w3schools.com) néven,
mely a közhiedelemmel ellentétben független a W3C-től. Itt a legtöbb
technológiával kapcsolatban tutorial olvasható. mely segíti a megértést.
A következő tutorialok találhatóak itt meg: HTML, CSS, XHTML, WAP/WML,
XML, XSL, DTD, DOM, SOAP, XSchema, XForms, JavaScript, DHTML, VBScript,
WMLScript, Flash, ASP, SQL, ADO.

A magyar iroda 2002 szeptember 1-én alakult. Feladatok bemutatók,
kurzusok, prezentációk szervezése a W3C technológiákkal kapcsolatban,
segítség konferenciák szervezésében, fordítások koordinálása, weboldal
fejlesztése, havi hírlevél kiadása magyar nyelven.
