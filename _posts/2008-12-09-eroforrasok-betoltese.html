---
layout: post
title: Erőforrások betöltése
date: '2008-12-09T11:02:00.003+01:00'
author: István Viczián
tags:
- Java SE
modified_time: '2009-01-19T03:09:23.395+01:00'
blogger_id: tag:blogger.com,1999:blog-7370998606556338092.post-7696813335873518588
blogger_orig_url: http://www.jtechlog.hu/2008/12/erforrsok-betltse.html
---

<p class="paragraph">Az alkalmazás által használt erőforrások olyan adatok, melyek a kódban nem helyezhetőek (nem ajánlott elhelyezni), mint pl. kép, hang, videó, szöveg (a szövegek pl. sablonok, felhasználói felület feliratok, stb.).</p><p class="paragraph">Az erőforrások elérésének két módja van. Egyrészt lehet direkt elérés, amikor a programban abszolút módon meg kell adni az erőforrás helyét (pl. konkrét fájl path vagy URL), és lehet indirekt, un. helyfüggetlen (location-independent) elérés is, mikor az alkalmazásban egy szimbólikus nevet adunk meg, és a környezet oldja fel ezt egy abszolút helyre. Ez a feloldás pont emiatt környezetfüggő.</p><p class="paragraph">Lehetőleg kerüljük a direkt elérést, az alkalmazásunkban mindig logikai neveket használjunk. A logikai nevekhez rendelhetünk magunk konkrét értékeket, pl. JNDI-ből oldjuk fel (pl. web konténerben, alkalmazásszerverben konfiguráljuk), vagy használhatjuk a Java beépített mechanizmusát, ha az erőforrást classpath-ból tudjuk betölteni (amikor az erőforrást pl. az alkalmazásunkhoz csomagolva, a JAR, WAR, EAR, RAR állományokban tudjuk elhelyezni).
</p><p class="paragraph">Az erőforrások nevei különböző részekből állnak, melyek / karakterrel vannak elválasztva. Mindegyik rész egy Java azonosító. Ezzel a konvencióval egy hierarchiát lehet kialakítani az erőforrások elhelyezkedésében. Az utolsó rész az erőforrás egyszerű neve, ami tartalmazhat egy kiterjesztést is (ez csak egy konvenció), ponttal elválasztva, és szintén Java típusú azonosító.</p><p class="paragraph">Az elválasztójel mindig / jel, ennek feloldásáról pl. fájlrendszerre, URL-re, stb. a környezet gondoskodik.</p><p class="paragraph">A környezetet Java nyelvben a ClassLoader osztály leszármazottai biztosítják. Ezek megfelelő metódusai oldják fel az erőforrás neveket abszolút hivatkozásokra, és ezek is töltik be azokat.</p><p class="paragraph">Az erőforrások lehetnek rendszer-erőforrások, aminek betöltéséről a statikus ClassLoader.getSystemResource és ClassLoader.getSystemResourceAsStream metódusok gondoskodnak. Ez a CLASSPATH bejegyzéseket végigjárva próbálja az adott erőforrást megtalálni.</p><p class="paragraph">A nem rendszer-erőforrások betöltéséért a ClassLoader.getResource és ClassLoader.getResourceAsStream példány metódusok gondoskodnak. Ezek implementációja leszármazottanként más és más lehet, emiatt eltérhet az erőforrás-betöltés mikéntje. Minden osztálybetöltő azonban először rendszer-erőforrásként próbálja betölteni az erőforrást.</p><p class="paragraph">Az erőforrásokat ajánlott az osztályok mellé elhelyezni, ugyanazon csomag struktúrába. Ekkor a nevének megadásakor a csomag minősített nevét is meg kell adni, de elválasztáshoz . helyett a már említett / jelet kell használni.</p><p class="paragraph">A könnyebb használhatóság érdekében a bevezették a Class.getResource és Class.getResourceAsStream metódusokat is, melyek több könnyebbséget adnak: </p><ul class="minus"><li>Bizonyos osztályok betöltését az un. elsődleges osztálybetöltő végzi. Ekkor a Class.getClassLoader metódus null-t ad vissza. Ezt a Class.getResource és Class.getResourceAsStream metódus ellenőrzi, és ebben az esetben rendszer-erőforrásként próbálja betölteni az erőforrást.</li><li>Ha nem adjunk meg a / jelet az erőforrás első karaktereként, akkor relatív hivatkozásnak veszi, és automatikusan elérakja az osztály csomagjának minősített nevét, a pontokat / jelre cserélve. Erőforrás megadása azért lehet követendő példa, mert ilyenkor csomag átnevezésekor nem kell a forráskódban is változtatni az erőforrás nevét, aminek elmaradása ráadásul futásidejű hibát eredményez.</li><li>Ennek használatakor nem kell a getClassLoader security permission.</li></ul>Az osztályra való hivatkozást meg lehet szerezni FooClass.class.getResource és egy példányon keresztül a foo.getClass().getResource módokon is. Az előbbi használata javasolt, mert: <ul class="minus"><li>Nem kell hozzá példány.</li><li>Ha örököltetünk, és egy másik csomagba kerül a gyermek osztály, akkor a foo.getClass() a leszármazott osztályt fogja visszaadni, így a relatív névmegadással nem lehet az erőforrást megtalálni.</li></ul><span style="font-weight: bold;"></span><p class="paragraph">Ehhez érdemes kicsit megérteni az osztálybetöltőket. Ha egy osztályt az elsődleges osztálybetöltő tölt be, tipikusan a java.* csomag bizonyos osztályait, akkor az null-t ad vissza. Ez azért van, hiszen az elsődleges osztálybetöltő C-ben van írva. Hiszen ha ez is egy normál osztály lenne, akkor ezt mi töltené be (tyúk-tojás probléma)? Osztálybetöltők: </p><ul class="minus"><li>Bootstrap class loader: boot classpath-on lévő osztályok, nem kell őket ellenőrizni</li><li>Extension class loader</li><li>System class loader</li></ul>Osztálybetöltők között egy futásidejű fa hierarchia alakul ki. Osztálybetöltéskor un. delegation model van alkalmazva, azaz az osztálybetöltő először a szülő osztálybetöltővel próbálja betöltetni az osztályt, csak utána próbálja meg önmaga. Ha ő sem tudja, ClassNotFoundException kivétel váltódik ki.<p class="paragraph"><span class="nobr"><a href="http://java.sun.com/javase/6/docs/technotes/guides/lang/resources.html">http://java.sun.com/javase/6/docs/technotes/guides/lang/resources.html</a></span><br /> <span class="nobr"><a href="http://www.javaworld.com/javaworld/javaqa/2002-11/02-qa-1122-resources.html">http://www.javaworld.com/javaworld/javaqa/2002-11/02-qa-1122-resources.html</a></span><br /> <span class="nobr"><a href="http://java.sun.com/developer/technicalArticles/Networking/classloaders/index.html">http://java.sun.com/developer/technicalArticles/Networking/classloaders/index.html</a></span></p>