---
layout: post
title: Újraindulás
date: '2008-11-24T21:12:00.004+01:00'
author: István Viczián
tags:
modified_time: '2018-06-09T10:00:00.000-08:00'
---

Ezennel újra elindítom a kb. öt éve szunnyadó blogomat, JTechLog névvel,
melyet 2002. november 19-én indítottam, és 2003. november 21-én hagytam
abba. A téma marad ugyanaz, a Java programozási nyelv, és hozzá
kapcsolódó elméleti ismeretek és gyakorlati tapasztalatok, szabványok,
technológiák, ingyenes és kereskedelmi termékekkel kapcsolatos
impulzusok. Blogom hőskorában még statikus HTML oldalba írtam a
posztokat, most már haladva a korral, mindenféle válogatás nélkül a
Blogger szolgáltatást választottam. A blog stílusán nem szeretnék
változtatni, hosszabb, egy témát alaposan körüljáró posztokat szeretnék
írni. Ez több munkával jár, emiatt lehet, hogy ritkábban is jelentkezem.
A blogot saját használatra is írom, így lehet, hogy több téma számotokra
érdektelen lesz, de én fontosnak látom megírni, hogy később, ha újra
belefutok a problémába, visszakereshessem a megoldást. A blogot nem
kezdem el még reklámozni, egyelőre saját okulásomra és szórakoztatásomra
írom, teljesen puritán megjelenéssel, de amennyiben kitartó leszek, mind
a megjelenítésére, mind a terjesztésére több hangsúlyt fogok fektetni.
