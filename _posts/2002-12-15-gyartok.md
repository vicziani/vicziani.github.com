---
layout: post
title: Gyártók
date: 2002-12-15T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Izgalmasan alakulnak az erőviszonyok a nagy szoftvergyártók terén. Nem
olyan régi hír, hogy az IBM 2,1 milliárd dollárért
[felvásárolta](http://www.ibm.com/news/us/2002/12/061.html) a Rational
Software-t, erősítve a szoftver vonalat, és felvette ötödik üzletágként.
Mint tudjuk, az első négy a Websphere, Lotus, DB2 és Tivoli. Kíváncsi
vagyok mi lesz a színe a lila, sárga, zöld és piros után. Piros nem
lehet, mert az a Tivoli-é.

Ahogy már Szabolcs is írta eddigi egyetlen megjegyzésében, októberben
[vette meg](http://www.terminal.hu/newsread.php?id=26203311024516) a
Borland a [TogetherSoftot](http://www.borland.com/together/index.html),
melynek egy kitűnő eszköze a ControlCenter, mely a feladat analizálását
és a szoftver tervezését segíti. Használhatóak benne az UML nyelv
elemei, de saját diagramjai is vannak, ezekből kódot tud generálni, de
segíti a kész kódból diagram készítését is (reverse engineering).

Jönnek a mindent egybe integrált, all-in-one IDE-k, melyekhez győzzük
venni a vasat. Érdekes emellett, hogy a Borland a Studiojához a Rose-t
adja, míg a ControlCenternek van WebSphere Editionje.

Erre egy olyan híresztelés (a link megszűnt) is napvilágot láttott, hogy
reális annak az esélye, hogy a Microsoft felvásárolja a Borlandot. Ezzel
biztosan jól be is tenne a Java vonalnak, mivelhogy a Microsoft nagyon
nem csípi.

De ez már politika, maradjunk a szakmánknál...
