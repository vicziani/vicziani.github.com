---
layout: post
title: Munka egyszerre több projekten
date: '2009-08-28T00:29:00.005+02:00'
author: István Viczián
tags:
- IDE
- Tomcat
- NetBeans
modified_time: '2009-08-28T00:35:52.521+02:00'
thumbnail: http://2.bp.blogspot.com/_czKgycLvmNo/SpcJElgCHVI/AAAAAAAAEqE/bsx-32Rsj44/s72-c/netbeans_project_group_create.png
blogger_id: tag:blogger.com,1999:blog-7370998606556338092.post-419488517150330883
blogger_orig_url: http://www.jtechlog.hu/2009/08/munka-egyszerre-tobb-projekten.html
---

<p>Többször adódhat, hogy a munkahelyen is egyidőben több projekten dolgozunk, sőt esetleg otthon is saját hobbi projektet fejlesztünk, ugyanazon a számítógépen, pl. notebook-on. Ennek megkönnyítésére a NetBeans, és webes alkalmazások esetén a Tomcat is hatékony eszközöket biztosít.</p><p>A NetBeans 6.0 Milestone 5-ben <a href="http://wiki.netbeans.org/NewAndNoteWorthyMilestone5">jelent meg</a> a Project Group fogalma. Ezzel projekt csoportokat tudunk definiálni. A File/Project Group menüpontban tudunk új projekt csoportot hozzáadni. Egy projekt csoport tartalmazhat szabadon összeválogatott projekteket, egy projektet, és a tőle függő összes projektet, valamint egy könyvtárban lévő projekteket. A szabadon összeválogatott projektek esetén létrehozáskor megadhatjuk, hogy üres projekt csoport jöjjön létre, és ahhoz adjuk hozzá a projekteket, vagy a megnyitott projekteket tegye bele alapértelmezetten a projekt csoportba. Megadhatjuk azt is, hogy új projekt megnyitásakor vagy lezárásakor mentse-e a projekt listát. Egy projekt és a tőle függő projektek esetén a projekt könyvtárát kell megadni, míg egy könyvtárban lévő projekteket tartalmazó projekt csoport esetén a könyvtárat kell megadni. Én általában a szabadon összeválogatott projektet használom, mert így egy csoporthoz szabadon adhatom hozzá, és vehetem el a projekteket.</p><p><a onblur="try {parent.deselectBloggerImageGracefully();} catch(e) {}" href="http://2.bp.blogspot.com/_czKgycLvmNo/SpcJElgCHVI/AAAAAAAAEqE/bsx-32Rsj44/s1600-h/netbeans_project_group_create.png"><img style="margin: 0px auto 10px; display: block; text-align: center; cursor: pointer; width: 320px; height: 238px;" src="http://2.bp.blogspot.com/_czKgycLvmNo/SpcJElgCHVI/AAAAAAAAEqE/bsx-32Rsj44/s320/netbeans_project_group_create.png" alt="" id="BLOGGER_PHOTO_ID_5374774654680571218" border="0" /></a></p><p>A projekt csoportok váltása között nem kell újraindítani a NetBeans-t, egyszerűen a File/Project Group menüpontban kell kiválasztani a projekt csoportot. Ekkor azonnal vált, bazárja a bezárandó projekt csoport projektjeit, és kinyitja az új projekteket. A váltáskor megjegyzi a megnyitott állományokat is, így ott folytathatjuk a munkát, ahol abbahagytuk. Ebben a menüpontban lehet a projekt csoport tulajdonságait is szerkeszteni, vagy projekt csoportot törölni.</p><p><a onblur="try {parent.deselectBloggerImageGracefully();} catch(e) {}" href="http://4.bp.blogspot.com/_czKgycLvmNo/SpcJymjYatI/AAAAAAAAEqU/gHbf0Eb-Edc/s1600-h/netbeans_project_group_menu.png"><img style="margin: 0px auto 10px; display: block; text-align: center; cursor: pointer; width: 282px; height: 320px;" src="http://4.bp.blogspot.com/_czKgycLvmNo/SpcJymjYatI/AAAAAAAAEqU/gHbf0Eb-Edc/s320/netbeans_project_group_menu.png" alt="" id="BLOGGER_PHOTO_ID_5374775445237033682" border="0" /></a></p><p>Ez a koncepció ismerős lehet az Eclipse felhasználóknak, ott Workspace néven fut ugyanez.</p><p>A projekt csoportok különösen hasznosak lehetnek pl. olyanoknak, akik prezentációkat tartanak, mert így könnyen lehet váltani a bemutatandó projektek között.</p><p>A projekt csoportokat a NetBeans a [user_home/].netbeans/[version/]config/Preferences/org/netbeans/modules/projectui/groups könyvtárban tárolja el, így újratelepítéskor csak ezt a könyvtárat kell átmásolni.</p><p>A projekt csoportokról egy remek <a href="http://netbeans.dzone.com/news/how-organize-projects-netbeans">videó</a> is készült.</p><p>Webes alkalmazások fejlesztésekor a NetBeans-ben alapesetben ugyanazt a Tomcat példányt használja, melyre az alkalmazást telepíti, és melyet futtat. A Tools/Servers fülön azonban több Tomcat példányt is fel lehet venni, ha pl. a különböző alkalmazásokat különböző verziójú Tomcat-ekben akarjuk futtatni. Azonban ha több alkalmazást fejlesztünk, gyorsabb lehet, ha mindegyik alkalmazásnak külön Tomcat-et definiálunk, akár ugyanazt a verziót is, és csak azokat a dolgokat konfiguráljuk be, melyekre a különböző alkalmazásoknak szüksége lehet (pl. csak az adott alkalmazáshoz tartozó DataSource-ot inicializálja ekkor). Ezt megoldhatjuk úgy is, hogy a Tomcat-et több példányba bemásoljuk, de lehetőséget biztosít arra is (NetBeans-től függetlenül), hogy a binárisokat megtartsuk egy közös könyvtárba (ezt nevezik Catalina Home-nak), és csak a konfigurációs állományokat másoljuk le több példányba, különböző könyvtárakba (ezt nevezik Catalina Base-nek). Ez utóbbi csak a conf, logs, webapps, work, és temp könyvtárakat tartalmazza. Amennyiben a NetBeans-ben egy új Tomcat-et veszünk fel, külön megadhatjuk mindkettőt. Szerver esetén egyedül a CATALINA_BASE környezeti változót kell beállítanunk. Ez hasznos lehet akkor, ha ugyanazon a szerveren több alkalmazást is futtatni akarunk, de nem akarjuk, hogy egymástól függjenek (pl. az egyik Tomcat-jét a másiktól függetlenül akarjuk indítani/leállítani, vagy az egyik alkalmazás a másiktól egy Tomcat-ben elenné a memóriát). Ekkor a Services fülön a Servers alatt megjelenik a két Tomcat, és jobb klikk/Edit server.xml menüpontban külön tudjuk szerkesztgetni a server.xml-jüket.</p><p>Manapság egy webes alkalmazáshoz több, mint 30 JAR-t használunk (3rd party library), ami akár a 20 megát is kiteheti. Amennyiben ezt a WAR-ba csomagoljuk, és újra telepítjük az alkalmazást, ezeket mindig el kell távolítani, majd be kell tölteni, miközben a Tomcat egy 20 megás WAR állományt kezel, kitömörít, stb. Ennek elkerülésére megtehetjük azt, hogy a JAR állományokat nem a WAR-ba csomagoljuk, és a web app classloader-e tölti be, hanem a Tomcat lib könyvtárába másoljuk ezeket, így a common classloader fogja betölteni ezeket. Így fejlesztés közben az alkalmazást újraindítgatva kétszeres sebességnövekedést értem el, így jelentősen rövidült a fejlesztési iteráció hossza. Persze ennél sokkal szebb megoldás, ha a JAR-okat nem a lib könyvtárába másoljuk, hanem a ${catalina.base}/conf/catalina.properties állományában a common.loader porperty értékét kiegészítjük azzal a könyvtárral, ahol a JAR állományaink elhelyezkednek. Itt használhatjuk a ${catalina.home} és ${catalina.base} környezeti változókat is. Így indításkor ezeket is betölti a Tomcat, és nem kell minden alkalmazás telepítéskor. A NetBeans-be ehhez még a Project Properties/Libraries fülön be kell állítani, hogy ne csomagolja a WAR-ba a JAR-okat, hogy a Libraries-eknél a nevük melletti pipát (Package) kikapcsoljuk. Ezt használhatjuk akkor is, ha pl. szerverre telepítünk, és nem 20 megás WAR állományokat akarunk másolni, hanem jelentősen kisebbeket.</p>