---
layout: post
title: J2SE 1.4.2
date: 2003-05-30T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

Nemsokára
[megjelenik](http://java.sun.com/j2se/1.4.2/reference/whitepapers/index.html)
a J2SE v1.4.2, jelenleg a bétája már
[letölthető](http://java.sun.com/j2se/1.4.2/download.html). Ez első
változtatás, mellyel először találkozik egy Windowsos felhasználó, hogy
a telepítőcsomag két változata is letölthető, egyrészt egy Windows
Offline Installation, mely a telepítéshez szükséges összes komponenst
tartalmazza, illetve egy Windows Installation, mely csak 274 kilobájtos,
és csak azokat a komponenseket tölti le a webről, melyekre tényleg
szükség van. Ezen komponensek lehetnek források, demók, JRE, Java
Plug-in böngészőbe, különböző nyelvi támogatások, betűtípusok, és media
támogatás. A fejlesztő környezetet mindenképp installálni kell.

A főbb újítások persze a bugfixek (2700 db !!!), két új Swinges
look-and-feel (Windows XP és GTK+ 2.0), Java Plug-in fejlesztések és a
64-bites Intel Itanium 2 processzor jobb támogatása.

Megemlítendő az NTLM autentikáció HTTP protokoll felett, ActiveX Bridge
támogatás és Linuxosoknak az ALSA hangrendszer támogatása. A Java Web
Start is elérte az 1.4.2-es verziószámot. Emellett sebességnövekedés is
megfigyelhető, valamint a javadoc utilon is javítottak.

Olvasható egy
[beszélgetés](http://java.sun.com/developer/community/chat/JavaLive/2003/jl0429.html)
a Sun-nál a J2SE 1.4.2 csapat főbb tagjaival, HotSpot JVM fejlesztéséért
felelős Ken Russell-lel, JFC/Swing fejlesztéseket vezető Scott
Violet-tel, és a Deployment (Java Web Start/Plug-In) technikai
vezetővel, Stanley Ho-val.

A Sun
[elindította](http://java.sun.com/developer/technicalArticles/ThirdParty/RSSFeeds/)
a [Content Syndication
Programot](http://java.sun.com/industry/contentsyndication/), ami azt
jelenti, hogy a főlapon megjelenő híreket egy XML formátumban (RSS) is
el lehet érni, így egyrészt desktop hírolvasó alkalmazásokkal is le
lehet tölteni, másrészt pl. portálokon automatikusan be lehet emelni a
híreket, saját design-t adva neki.Három fő téma van: Java Technology
Highlights, Wireless Technology Highlights és Solaris Technology
Highlights.

Az [RSS](http://www.xml.com/pub/a/2002/12/18/dive-into-xml.html)
formátum egy XML alkalmazás, melyet a Netscape kezdett el fejleszteni
hír alapú oldalak leírására, így jól használható online naplóknál,
blogoknál is. Természetesen itt is van egy kis kavar a verziószámokba,
mert miután a Netscape felhagyott a dologgal, ketten is rámozdultak,
párhuzamosan, és jó kis inkompatibilitás lett a vége. A lényeg, hogy egy
jól használható, szöveges, formai megjelenéstől mentes formátum, melyet
könnyen lehet feldolgozni.
