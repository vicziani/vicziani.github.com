---
layout: post
title: JavaOne
date: 2003-05-29T08:00:00.000+01:00
author: Viczián István
tags:
modified_time: '2018-06-09T10:00:00.000-08:00'
---

2003\. június 10 és 13 között rendezik meg a
következő [JavaOne
konferenciát](http://servlet.java.sun.com/javaone/sf2003/home/index.en.jsp),
San Franciscoban, Kalifornia államban. Több mint 200 előadás lesz,
különböző témákra osztva, mint Core Technology, mobil eszközök,
vállalati alkalmazások, webes alkalmazások, web szolgáltatások, asztali
alkalmazások, hálózati technikák, technológiák és sikersztorik. Ez évi
rendezvény egyik újdonsága Hands-on Labs-ok, melyek 2 órás gyakorlati
előadásokkal mutatják be az új technológiákat.

![JavaOne](/artifacts/posts/2003-05-29-javaone/javaone.gif)

Információk is szivárognak ki, méghozzá egy új
[fejlesztőeszközről](http://www.prog.hu/news.php?qnid=1536), mely
egyszerűsítené a fejlesztést, grafikusan megtámogatva a leggyakoribb
feladatokat. Főbb jellemzői a moduláris komponensek, XML és
természetesen korunk leghangzatosabb technológiája, a web szolgáltatások
támogatása.

Az IBM által felvásárolt, és mint külön brandként futó Rational több új
eszközt jelentett be, ahogy a
[Prog.Hu](http://www.prog.hu/news.php?qnid=1531) és a [HWSW.hu
is](http://www.hwsw.hu/hir.php3?id=21257) írja. Rational Rapid Developer
egy vizuális modell-alapú fejlesztői környezet és képes a Rose
modellekből J2EE alkalmazást gyártani. Az XDE Tester, ami Eclipse alapú,
Java kliensek és webes alkalmazások tesztelést támogatja majd. A
Extended Development Experience az XDE termékcsaládot integrálja az
elterjedtebb fejlesztőkörnyezetekbe. Az [XDE
Developer](http://www.ibm.com/software/rational/offerings/design.html)
pedig egy komplett tervező- és fejlesztőeszköz, mely integrálja a
különböző alkalmazásokat, megóva minket a kapcsolgatásoktól, segítve az
alkalmazások, nézetek közti szinkronizációt. Együttműködik a IBM
WebSphere, Eclipse, és Microsoft Visual Studio .NET környezetekkel is. A
DeveloperPlus ehhez képest egy vizuális debuggerrel bővebb.
